**18/05/2020**

7. **Il boom economico in Italia**
La svolta del 1958: l'arrivo del juke box in Italia, la musica per i giovani, i musicarelli, gli urlatori. Domenico Modugno e i cantautori della prima generazione.

2) https://web.microsoftstream.com/video/7c84191e-453c-4275-820b-471289546579?list=user&userId=508921cf-f1f8-4142-8851-a325ebea9c4d

# Boom economico in Italia, il 1958

In Italia il contesto socio-culturale, economico di boom che permette lo
sviluppo di una musica giovanile arriva soltanto nel **1958**, in ritardo di
meno di 10 anni rispetto agli Stati Uniti.

**Il 1958 è uno degli anni chiave della storia del pop in Italia perchè
succedono una serie di cose molto importanti**.

Negli Stati Uniti l'anno di boom del rock and roll è il **1954**.
Il primo rock and roll arriva in Italia nel 1956, ma è ancora troppo presto.
Ricordando la copertina della "domenica del corriere" (1956) abbiamo detto che il
rock and roll in Italia arriva con una certa carica di pericolosità che è
sopratutto portata dalla narrazione del rock and roll più che dalla musica
vera e propria.

Perchè ci arriva solo questa immagine del rock and roll?
La risposta è nel **sistema italiano dei media**.

### Come si ascolta la musica in Italia nella prima metà del 900, con riferimento all'arrivo del rock and roll?

Attraverso la **radio**:
La radio in Italia è controllata dalla RAI, quindi è monopolio di stato e lo
è fino alla fine degli anni 70. La RAI da un lato privilegia le produzioni
italiane, dall'altro tende a evitare ogni tipo di contenuto che sia
trasgressivo e che possa turbare la coscienze pubblica: ecco perchè il rock
and roll non passa alla radio italiana.

Attraverso la **televisione**:
Avevamo detto che il successo di Elvis negli Stati Uniti è sopratutto legato
alla sua partecipazione al *The Ed sullivan Show*.
Anche in Italia è così con la differenza che la televisione qui esiste dal 1954; quando
negli Stati Uniti è normale averne una in casa, in Italia è ancora un bene
di lusso. Anche in televisione c'è il monopolio della RAI e tra le cose che
sceglie di trasmettere non c'è il rock and roll.

Attraverso il **cinema**: mentre nel resto del mondo il film "Blackboard
jungle" viene visto nel 55, in Italia arriverà solo nel 57. 

Attraverso i **dischi** e il **juke box**: anche in questo caso l'Italia è
indietro, nel senso che il jukebox arriva in massa nel 58.

In Italia in rock and roll arriva in una forma talmente mediata che poco ha
a che fare con il suono originale. Il vaticano in tutto ciò ha un ruolo
fondamentale.
Esso è uno degli azionisti di maggioranza della RCA (etichetta di Elvis) che
quando apre la sua sede in Italia, a Roma, lo fa proprio con i soldi del vaticano.

Ecco come arriva il rock and roll in Italia da principio.
Questo è il **primo brano di rock and roll che viene lanciato sul mercato
italiano nel 1956**: è una cover di Rock Around the clock fatta dal
quartetto cetra, che non è in alcun modo un quartetto di giovani.
Per la maggior parte degli italiani nel 56 il rock and roll è questa cosa
qui, non quello che sentivamo in America:

[L'orologio matto](https://www.youtube.com/watch?v=FW8lsHxEvMU)

![](rockanrollita1.png)

Come si può sentire questo non ha nulla a che vedere con il rock and roll,
ma è più una roba di *swing* anni 40, di *doo hop*.

**Tutto cambia nel 1958 quando ci sono dei grossi cambiamenti legati alla
gestione del mercato musicale in Italia**.
Si lanciano:
* il jekubox
* il disco a 45 giri
* in generale è l'anno in cui parte il **boom economico** (che va dal 1958 al 1964): l'Italia è uscita
  dalla guerra da perdente e la sua ricostruzione che porta poco a poco ad
  un miglioramente delle condizioni di vita degli italiani arriva al suo
  culmine nel 58. In ogni casa iniziano a esserci gli elettrodomestici,
  iniziano a diffondersi le 500 e le 600. la vespa. Sono questi gli anni in cui la
  gente inizia a fare vacanze.

Il **58** è anche l'anno in cui **Domenico Modugno** vince il **Festival di
Sanremo** con il **Blu dipinto di blu**, canzone che segna un grosso
cambiamento nella canzone italiana.

Crescita dei dischi prodotti in Italia dal 51 al 58 (asse y sono milioni):

![](numero_dischi_in_italia.png)

Il dato più interessante è il passaggio tra il 57 e il 58 dove in un solo
anno si passa da 12 a 17 milioni di dischi.
Questo aumento della produzione è a cavallo dell'arrivo in Italia del 45
giri.

Guardando questo schema (giallo: 45 giri, grigio: 78 giri) si vede come dal
58 il mercato italiano viene conquistato dal 45 giri e il 78 giri inizia a
recedere fino a poi a scomparire.

![](supporti_italia.png)

### Qual è il meccanismo per cui si crea questa musica giovanile?

È lo stesso degli Stati Unit: i giovani possono finalmente acquistare le
macchine che permettono di leggere i 45 giri e quindi ascoltare musica per
fatti loro. Questo rompe il monopolio della RAI, non c'è più soltanto la
radio per ascoltare musica nuova ma ci sono anche i dischi.
![](diario.png)

L'introduzione dei 45 giri porta allo sviluppo del rock and roll che in
Italia viene associato alla figura degli **urlatori** (i rocker italiani). I
nuovi rocker italiani vengono chiamati urlatori; in questa generazione di
performer che esordisce tra 58 e 59 ci sono alcuni musicisti di grande
importanza per la musica italiana:

* **Tony Dallara**
* **Mina**
* **Celentano**

La generazione degli urlatori, che rivoluziona la performance, il modo di
cantare, di suonare, di scrivere è coetanea dei propri fan. 

Si definiscono per la prima volta dei prodotti specificatamente giovanili in
Italia: sia musica che film chiamati **musicarelli**. I musicarelli sono dei
film pensati specificatamente per adolescenti con delle trame molto deboli:
la cosa importante è andare al cinema e vedere i propri divi (giovani) che
cantano le loro canzoni.

Il **primo musicarello è del 1959** e si intitola **"I ragazzi del
jukebox"**. Vi compaiono molti dei principali urlatori di questi anni. Tutto
il film è una narrazione dell'essere giovani. Trama: dei giovani si
ritrovano in un locale alternativo a ballare il rock and roll e c'è un vecchio
editore musicale che promuova la canzone sanremese. Avviene uno scontro
generazionale: la figlia dell'editore si innamora del giovane che gestisce
il club. Insomma: commedia degli equivoci:

[**visione film** [I ragazzi del
jukebox](https://www.youtube.com/watch?v=yIC2QkUgm8g)]

Questo film racconta il nuovo modo di pensare la canzone. 

La nuova musica degli urlatori si definisce proprio in reazione alla
musica della canzone italiana tradizionale.
Perchè vengono chiamati "urlatori"? Non perchè urlano, ma semplicimente
perchè non cantano alla maniera tradizionale, non usano la voce impostata
come Claudio Villa, o Nilla Pizzi. 

Altro film da guardare che è il secondo musicarello pubblicato, si intitola
***"Urlatori alla sbarra"***, sempre di **Lucio Fulci**. Questo film lancia
Mina e Celentano che sono i due protagonisti principali.

##  Domenico Modugno e i cantautori della prima generazione

Il boom di Modugno avviene con il "Blu dipinto di blu" nel contesto che
abbiamo appena descritto.

Perchè **Modugno ha un ruolo così importante**?
Lui non è uno dei giovani (nel 58 ha già 30 anni); è un personnaggio anomale
nella scena italiana. Ha esordito a metà degli anni 50 con canzoni sue in
dialetto tipicamente pugliese; di formazione è un attore. È un musicista
autodidatta di un certo livello, che inizia a scrivere per se e per altri.
Si afferma nella scena degli anni 50 come musicista che piace molto anche
agli intellettuali, in quando è molto raffinato ed ha una proposta di
canzone molto trasgressiva rispetto alla canzone sanremese di quegli anni.
Nel 56 ha un buon successo perchè arriva un suo pezzo a Sanremo come autore:
"Musetto". Oltre che come autore inizia ad affermarsi anche come performer.
In questo video si esibisce il televisione con chitarra e voce e qui si vede
proprio la sua esperienza da attore:

[il vecchio frak - Modugno - 1955](https://www.youtube.com/watch?v=8yZLwUI6EEc)

*Il vecchio frak* è molto fuori dalla canzone delle logiche di quel periodo:
ispirata al suicidio del principe Raimondo Lanza di Trabia.

A differenza di Claudio Villa che ha delle particolari doti vocali che lui
stesso mette in mostra durante la performance, Modugno ha un modo di fare
più "raffinato" e "teatrale". 
Un altra grande novità è che Modugno è anche **autore**: fino a questo
momento la canzone italiana è stata dominata da interpreti.
Il modello di funzionamento della canzone italiana fino al 1958 è un modello
a catena di montaggio: c'è un autore delle musiche che scrive solo le
musiche, c'è un paroliere che mette le parole, un arrangiatore che arrangia
il brano, un direttore d'orchestra che lo dirige e dei musicisti che lo
suonano, uno o più cantanti che lo incidono.
L'industria musicale italiana degli anni 50 si basa sulle interpretazioni
multiple, di un brano vengono fatte numerose cover.
Un brano di questi anni che si chiama *Uaglione* raggiunge il centinaio di
versioni diverse pubblicate.
Perchè accade questo? Perchè il tipo di mercato è incentrato sui diritti
editoriali e premia molto di più la composizione che non il performer. Al
centro del mercato c'è la canzone la quale produce diritti, quindi è
interesse degli editori musicali che il brano abbia più versioni possibili
per aumentare i profitti.

Modugno inizia a  introdurre qiesto cambiamento che arriva poi a compimento
nel 58: non c'è una catena di montaggio, l'autore è anche interprete, così
come sarà per i cantautori. Questo è da un lato una innovazione industriale
ed è funzionale all'esplosione del disco in quanto pone l'attenzione sul
divo, sul cantante: compro il disco di Mina non solo perchè c'è una certa
canzone ma perchè è di Mina; dall'altro afferma un nuovo modo di pensare la
musica: il fatto che l'autore sia anche interprete da alla canzone una
connotazione diversa. Quando Modugno arriva a **Sanremo nel 58 con *Nel Blu
dipinto di blu* è la prima volta che su quel palco sale l'autore della
canzone**.
Modugno afferma un modello di canzone diversa, ben rappresentata da Modugno,
che per certi versi va verso una maggiore raffinatezza.
*Nel blu dipinto di blu* (così come in *Vecchio frack*) non si parla d'amore
in manierea stereotipata ed è cantata con un'interpretazione molto
personale. Basti pensare che nel 58 quando Modugno canta il ritornello
"Volare..." di *Nel blu dipento di blu* spalanca le braccia e fa una specie
di abbraccio al pubblico: questa cosa viene notata da tutti in quanto il
modello della performance Sanremese fino ad allora è statico, con lo
smoking, dritti davanti al microfono senza muoversi più di tanto.

Insomma nel 58 ci sono tantissimi cambiamenti legati alla canzone:
* l'affermarsi di un **nuovo modello di divo**: **Modugno** da un lato e gli
  **urlatori (Mina, Celentano)** dall'altro,
* l'affermarsi di un **divo unico**: l'aspetto interessante di Mina,
  Celentano, Modugno è che sono personaggi **unici**. La loro voce può anche
  essere non perfetta ma è originale. Prendiamo Mina, di sicuro ha un
  intonazione perfetta ma al contempo ha una voce che è unica, speciale,
  così come per Modugno,
* il ruolo dell'autore inizia a coincidere con quello del cantante: nascono i cantautori.

### I cantautori

In merito al cantautorato, ci sono due modelli forti per l'innovazione della
canzone italiana nel 58:
* **quello francese** molto evidente nel Modugno che abbiamo visto. È un
  modello di canzone raffinata: la Francia a differenza dell'Italia ha una
  tradizione lunghissima di poeti che scrivono canzoni per cui negli anni 50
  è normale che un cantante possa essere anche poeta. Già dall'800 in
  Francia c'è una tradizione di grandi poeti: Rimbaud, Verlaine.. che
  scrivono testi per musicisti. In Italia no, il periodo fascista blocca la
  produzione di canzoni.
* **quello americano**: il rock and roll e il jazz in generale. Tutti i
  primi cantautori comciano come musicisti jazz e hanno come modello di
  canto anche i *crooner* (Nat King Cole).

Se si ascoltano i primi successi dei cantautori come *Gino Paoli* è molto
facile riconoscere una compresenza di modelli francesi e modelli jazz nel
giro armonico.

In parallelo agli urlatori cominciano a venire fuori i primi **cantautori**.

Ecco i primi musicisti che vengono associati al mondo cantautorole e che sono
decisivi nella svolta della canzone italiana.
Prima generazione di cantautori (ce ne è una seconda che debutta negli anni
70, dopo il 68):

* **Domenico Modugno** (1928-1994)
---
* **Gianni Meccia** (1931)
* **Maria Monti** (1935)
---
* **Umberto Bindi** (1932-2002)
* **Sergio Endrigo** (1933-2005)
* **Gino Paoli** (1934 -)
* **Giorgio Gaber** (1939 - 2003)
* **Luigi Tenco** (1938 - 1967)
* **Enzo Jannacci** (1935-2013) - debutta nella seconda generazione
---
* **Bruno Lauzi** (1937-2006)
* **Fabrizio De Andrè** (1940 - 1999) - debutta nella seconda generazione
* **Piero Ciampi** (1934-1980)

Negli anni del boom economico, ovvero quelli dal 58 al 64 ~, debuttano tanti
musicisti molto importanti ancora oggi, oltre i cantautori sopra citati
anche altri divi come **Gianni Morandi**, **Rita Pavone**, etc...Insomma è
un momento che segnala una rivoluzione.

Rispetto alla prima generazione di cantautori, ci sono due etichette
principali che investono  su questo tipo di divo:

* **RCA** di Roma (quella del vaticano) che lancia *Gianni Meccia* e *Maria
  Monti*. 
* **Ricordi** di Milano che lancia *Umberto Bindi*, *Sergio Endrigo*, *Gino
  Paoli*, *Giorgio Gaber*, *Luige Tenco*.

**Modugno è il caposcuola** infatti non viene normalemente considerato un
cantautore in senso stretto, tant'è che il neologismo *Cantautore* compare
circa dal 1960.
Tra i cantautori della prima generazione, quelli che hanno più successi sono
quelli della *Ricordi*, con *Tenco* che è un caso un po' a parte.

**Giorgio Gaber** è proprio figlio di questo momento storico. Debutta nel
1958 su etichetta Ricordi come urlatore (così come altri): è uno studente
milanese che fa il rock and roll nei locali, ha scritto delle canzoni che
sono state già cantate da Celentano e la Ricordi lo mette sotto contratto e
lo lancia appunto come urlatore assieme a *Jannacci*.

Ecco un brano del primo Gaber assieme a Jannacci: il duo si chiamava ***I
due corsari***:

[**ascolto** [Una fetta di limone - Gaber / Jannacci
](https://www.youtube.com/watch?v=b3UR6Hcd9F8)]

Come si può sentire è molto lontano dal Gaber più comune, proprio perchè
all'inizio era nato come urlatore e faceva rock and roll.

Una figura molto importante ma dimenticata è quella di **Gianni Meccia** che
è il **primo a cui si applica l'etichetta cantautore**. Egli propone in
questi anni un tipo di canzone che sta a metà strada tra Modugno ed il gusto
giovanile. La definizione di cantautori parte dalla definizione degli
urlatori in una direzione un po' più seria e adulta.

Ecco un buon esempio che rispecchia quanto detto fin'ora. Il **tema** del brano
è **generazionale**, parla di vecchie signore; la **musica** però non è il rock and
roll ma è più in direzione di **Modugno, dei francesi**.
Questo clip è tratto dal film *I ragazzi del Juke box* e Meccia compare come
personaggio:

[**ascolto** [Odio tutte le vecchie signore - Gianni
Meccia](https://www.youtube.com/watch?v=JyLMPw4atjA)]

Ecco la **prima definizione** che compare **di Cantautori** nell'**agosto del 60'**
sulla rivista *Sorrisi e Canzoni*:

![](cantautore.png)

(da notare "Cantautori"). Questo invece è l'articolo, dal giorneae *Il
Musichiere*, di **settembre del 60** che lancia i nuovi cantautori (da
trovare l'articolo); qui ne vediamo una piccola parte:

![](cantautore2.png)

Si evince come già da allora per essere un cantautore non basta scrivere e
cantare le proprio canzoni ma queste devono essere "non banali", serie,
intelligenti, devono raccontare qualcosa di originale.

**Chi ha inventato la parola *cantautore*?**

Ci sono due tesi.
La più accreditata dice che la ha inventata *Maria Monti* - prima
cantautrice - e che lei avrebbe scelto questa parola per definire *Gino
Paoli*.
La seconda rivendicazione è di due discografici della RCA che dicono di aver
inventato questa parola per definire *Gianni Meccia*.
Non si sa di chi sia la ragione, ma questa parola viene usata
commercialmente per la prima volta dall'etichetta romana in relazione a
*Gianni Meccia*.
All'inizio del 61, il termine è oramai di dominio pubblico, e viene
utilizzato per definire una serie di interpreti molto diversi e trasgressivi
nel modo di presentare la canzone italiana.
