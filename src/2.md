**29/04/2020**

2. **Popular music negli USA**
Le origini della popular music negli Stati Uniti: Stephen Foster, le parlour ballads, il minstrel show; la nascita di Tin Pan Alley e dell'editoria musicale; lo schema delle canzoni di Tin Pan Alley.


# Popular Music

La classificazione fatta tramite il triangolo visto la lezione precedente
varia da periodo storico a periodo storico. Non esiste una classificazione
valida sempre, vedi ad esempio il jazz che parte come musica da ballo e
diventa musica d'arte. Il jazz non sta nel triangolo!
Pensiamo alla musica elettronica, si è sviluppata come musica, per eccellenza,
di intrattanimento, una musica corporea, da ballare, mentre negli ultimi decenni si è
evoluta verso altre dimensioni: concerti nei teatri, musei.. 
È difficile dare delle definizioni fisse, valide sempre. Bisogna sempre
contestualizzare!
La popular music adesso: nasce come musica di intrattenimento nel
contesto delle città, è diffusa attraverso i media, viene comprata e
venduta nel contesto del *capitalismo* dell'800.
È una Musica che esiste all'interno del sistema industriale, all'interno dei
media; esiste perchè esiste un certo tipo di contesto valido a partire
dall'800.
Sicuramente la popular music non è la musica classica e non è la musica folk.

Adesso parliamo della nascita della popular music negli Stati Uniti nell'800, che è la stssa diventata centrale nel 900.
Partiamo dalle innovazioni tecnologiche.
Le tecnologie di stampa arrivano anche negli Stati Uniti: le città del nord
come Boston, New York sono le prime dove si sviluppa la stampa di massa
(penny press, stampa popolore): stampa di giornali non solo per le persone
intellettuali ma anche per quelle che non leggono molto.
Questo snodo all'interno dell 800 industriale è fondamentale. Pensiamo che è
in questo contesto che nasce il fumetto. L'idea di una stampa di massa che
si rivolge a tutta la popolazione richiede anche un tipo di intrattenimento
nuovo: romanzi d'appendice, romanzi d'avventura a puntate, i primi esempi di
fumetti che non richiedono grandi abilità tecniche per essere letti e
ovviamnete di musica. Nuovi tipi di musica che devono intrattenere le masse delle città.

È il momento in cui si sviluppa la proprietà intellettuale (società autori
ed editori), la prima industria musicale,
gli strumenti musicali (ad esempio nel 1825 si ha il primo brevetto
americano del pianoforte che prima
bisognava portarsi dall'Europa. Dall'800 tutte le famiglie borghesi ne
mettono uno in casa), si va nei locali d'intrattenimento per ballare ed
ascoltare musica.

Che musica si ascolta negli stati uniti nell'800?
Molta di importazione, molta italiana (arie d'opera trascritte per piano e
voce o anche per mandolino e voce), inni religiosi, materiali del mondo anglosassone
etc.

I **due filoni principali negli stati uniti nell'800** sono :

- ***PARLOR BALLADS***: **romanze da salotto**. Sono un genere che si sviluppa nel corso
  dell'800 in tutto il mondo ma che negli stati uniti ha particolare fortuna.
  Spiegano bene il discorso che facevamo prima...Sono musiche concepite per
  la pratica casalinga.
  Sono romanze di solito molto semplici armonicamente che si possono cantare senza grande sforzo e sono
  tipicamente pensate per l'accompagnamento al pianoforte. Parlano di
  argomenti deprimenti (uso comune nelle canzoni di popular music in
  generale: dalla canzone napoletana al pop attuale, dove appunto è normale
  avere temi nostalgici, malinconici, amore perduto, etc).

  [ascolto: STEPHEN FOSTER - [ah! may the red rose live alway](https://www.youtube.com/watch?v=a9x_2p88nN0)  + visione spartito]
  
  **STEPHEN FOSTER (1826-1864)** è considerato il padre della musica americana
  (sopranominato *father of american music*).
  Ha scritto tantissime canzoni che noi conosciamo come: "Oh! Susanna", "Camptown Races".
  Vive nella prima metà dell'800 tra il 1826-1864.
  È il primo autore che si afferma a livello nazionale negli  Stati Uniti,
  **sia nel filone delle parlor ballads che nel minstrel show**. 
  Foster è uno dei primi a scrivere questo tipo di canzoni che influenzeranno tutta la produzione successiva.
  

- ***MINSTREL SHOW***: **forma di intrattenimento itinerante, molto popolare**
  (sia per il successo che per il target a cui si rivolge, cioè il popolo) che è incentrato su un meccanismo
  articolato: ci sono dei personaggi fissi bianchi che suonano la musica degli
  afroamericani dipingendosi la faccia di nero. È una specie di spettacolo
  di varietà: un po' di sketch, un po' di balli. Il punto centrale di
  questi show è che gli interpreti sono bianchi ma fingono di essere neri
  pitturandosi la faccia di nero e facendo
  quello che si chiama il *black face* (come nei vecchi cartoni animati).
  Il minstrel show è abbastanza razzista secondo la sensibilità
  contenporanea: musicisti bianchi che imitano i vezzi di degli afroamericani. Il
  black face oggi negli Stati Uniti è una pratica censurata.
  Il minstrel show è di fatto la prima musica afroamericana che arriva ad
  un pubblico di bianchi. Fino a quel momento la musica dei neri era
  limitata ai contesti dei neri come le piantagioni, o i locali da loro frequentati. Come periodo storico siamo a cavallo della guerra
  di secessione, quindi c'è ancora la schiavitù. 
  Il minstrel show si rivolge ai bianchi, è una musica pensata per i bianchi: questo è uno dei tasselli che porta ad un'accettazione maggiore
  della musica afroamericana successiva (dal blues al rock and roll).

  Tipica formazione di Minstrel Show (al centro il banjo, poi violino,
  tamburello, nacchere d'osso) nonchè una delle formazioni più famose: i *Christy's Melodies*.
  
  ![](04.png)

  Alcuni personaggi tipici nel minstrel show aono:
  - **jim crow** : personaggio stereotipato del nero stupido di
    campagna. Questo nome è poi entrato nell'immaginario americano in associazione alle leggi sulla segregazione razziale.
    
    ![](05.png)
  - **zip coon**: presa in giro dello schiavo che dopo essere stato liberato arriva nelle città negli stati uniti e
    divent un *dandy* (un negro intelligente che si veste con abiti alla moda, occhialetto yeah!).
    
    ![](06.png)


  Ecco degli altri esempi di formazione minstrel:
  
  ![](07.png)
  
  ![](08.png)

  Saranno i *Christy Minstrels* a codificare le regole del genere:
  i componenti del gruppo sono seduti in semicerchio, con il suonatore di
  tamburello (Mr. Tambo) seduto ad un estremità, quello di nacchere (Mr.
  Bones) dall'altra, mentre al centro a scambiare battute con questi due sta
  Mr. Interlocutor.
  In una prima fase lo spettacolo si divide in due parti dedicate
  rispettivamente al dandy nero urbano e allo schiavo delle piantagioni;
  successivamente si ha un addolcimento della caratterizzazione
  afroamerice e la forma tipica del minstrel show diventa tripartita:
  - all'inizio ballate sentimentali e *minstrel songs* (in cui Foster eccelle),
  - una parte di varietà nel mezzo: virtuosismi musicali, parodie di opere
    italiane, stralci di commedia,
  - il *walk around* finale con canzoni, musica strumentale, danze eseguite
    da tutta la troupe.
  
  Foster scrive molte *coon songs* o *ethiopian songs* per le troupe di
  minstrel show: egli si fa apprezzare sia per la convincente semplicità
  della musica, sia per il realismo compassionevole dei testi. Il quaderno
  di appunti di Foster mostra come il lavoro di limatura fosse accanito.
  
  [Visione film (Swanee River)che ricostruisce la vita di Foster. Siccome
  non trovo il film su youtube, ho messo questi spezzoni che vengono da li:
  [O susanna](https://www.youtube.com/watch?v=gAKJe3n2ayk), [Camptown
  Races](https://www.youtube.com/watch?v=_tuu5YtkPIo)]
  
  Quest'immagine è l'inizio del film che non ho trovato:
  ![](10.png)
  

Queste canzoni diventano parte di un patrimonio americano
condiviso. È musica che prende in giro i neri in un contesto di
intrattenimento bianco. Anche a livello di modo di cantare e di dizione si cercano
di imitare i neri. Il minstrel è stato considerato la prima musica
indigena americana, è lo specchio della complessità raziale degli stati Uniti.
L'impatto del minstrel sulla cultura americana è totale: il black face
usato ancora adesso come concetto si ritrova anche all'interno del primo
film sonoro (1927~) "Il cantante di jazz" interpretato da Al Jhonson che si dipinge di nero e fa il cantante di jazz. Persino il primo
film sonoro contiene una parte di black face legata al minstrel show.
Addirittura c'è un'icona americana fondamentale del primo 900 che
riprende questo stesso meccanismo : **topolino** è una
reinterpretazione del concetto di black face.


[visione video: uno dei primi cartoni di topolino e minnie in cui fanno un
ministrel show. Nello specifico, mettono su una versione della *Capanna
dello zio tom* che è uno dei romanzi più famosi in questo processo di
rapporto tra bianchi e neri.
La musica di sottofondo è di Foster.]
   
  ![](11.png)
  ![](12.png)

Queste musiche profondamente razziste sono poi divenute la base di tante
cose molto diverse: il successo di canzoni come *Oh! Susanna (1848)*, *Old
Folks at Home (1851)*,etc, porta alla nascita di un modello compositivo e un modello industriale.
Foster non percepisce diritto alcuno sulle sue opere ma nonostante ciò viene
definito un *songwriters* professionista, che vendeva canzoni per la
pubblicazione addirittura ottenendo anticipi dagli editori su canzoni non ancora composte.

Il periodo storico appena descritto (metà 800') viene chiamato **"falsa primavera"** in quanto non esiste ancora
un'industria musicale, tant'è che  Foster muore povero.

L'evento che spezza in due la storia americana è **la guerra di secessione
1861-1865** che porta alla liberazione degli schiavi.
Dopo la guerra, negli ultimi 20 anni dell'800 - che sono quelli di maggior vivacità della scena
americana- , si afferma la prima industria musicale così come la conosciamo oggi: **Tin Pan Alley**.

## Cosa è Tin Pan Alley? 

È il quartiere degli editori musicali di New York, dove si crea un
assembramento di professionisti che lavorano nel mondo della musica e che
occupano tutti gli uffici di questo quartiere di Broadway - nello specifico tra la 28esima.
Gli editori musicali (quelli che stampano gli spartiti) si assembrano in questo quartiere.
Letteralmente Tin Pan Alley significa "Vicolo dei pentolini di stagno"
(termine ironico inventato dal giornalista e compositore *Rosenfeld* nel 1903
probabilmente per indicare quello che sentiva quando passava in quella
strada li):

![](tin-pan-alley.png)

Tin Pan Alley diventa il centro dell'industria musicale e funziona secondo
un sistema industriale molto preciso che è la base dell'industria musicale moderna.

Oggi con Tin Pan Alley si definiscono diverse cose:
1) **l'industria musicale**: il modello tin palley è un modello di industria
   musicale,
2) **modello di canzone**: l'industria musicale americana ha cristallizzato
   un tipo di canzone che ancora oggi viene chiamato "modello tin pan alley",
3) **periodo della canzone americana** - fine dell'800 fino a dopo la grande depressione (anni 20-30).

Tin Pan Alley si consolida negli stessi anni nei quali si affaccia una nuova
tecnologia e un nuovo prodotto industriale che nell'arco di decenni porrà
fine all'egemonia dell'editoria musicale: il fonogramma.


**Come funziona il *meccanismo industriale* di tin pan alley?**

Si basa sulla edizioni musicali. L'editore ha sotto contratto
uno o più autori. Gli autori producono canzoni a ritmo continuo e l'editore deve promuovere queste canzoni.
Come si guadagna con le canzoni?
1) **vendendo gli spartiti**. Questo è il modo più naturale
2) **facendole esegire in giro** e ottendendo i diritti di esecuzione.
   A tal proposito c'è una figura centrale negli uffici di tin pan alley che
   è il ***song pluggers*** (una specie di pianista accompagnatore). Egli ha il
   compito di vendere le canzoni dopo averle fatte ascoltare.
   Il song pluggers è chiamato a vendere le canzoni del catalogo del suo
   editore. Spesso ha un doppio ruolo: la sera va nei locali dove ha
   venduto le sue canzoni a fare la claque.
   Perchè? perchè se la canzone ha successo all'interno di un certo locale,
   essa verrà ripetuta la sera dopo, la gente comprerà lo spartito, gli
   altri locali la vorranno. Se nessuno applaude la sera dopo la canzone verrà tolta dal programma.

Tin Pan Alley da vita a un meccanismo che è alla base dell'odierna editoria musicale:
**Autore -> songplugger -> Impresario e titolari delle compagnie -> pezzo inserito in uno spettacolo -> Claque**.

Il modello di Tin Pan Alley è un modello industriale che diventerà lo
standard. L'idea di un quartiere dedicato alla musica, dove stanno tutti gli
editori, verrà poi replicato in molti altri posti del mondo: a Londra
(Denmark Street), a Milano (galleria del corso, dove c'era la Ricordi e dove
c'erano gli uffici di tutti gli altri editori), a Istanbul.

Nel contesto di Tin Pan Alley nascono moltissime canzoni di grande successo
che vendono milioni di copie:
  
[**ascolto**: [A Bird in a Gilded Cage - 1900](https://www.youtube.com/watch?v=tkc9f-5ZW-k). È considerato uno dei più grandi
successi di vendita di questo periodo della canzone americana (vende 2
milioni di spartiti nel giro di poco)]

[**ascolto**: [After the Ball - 1891](https://www.youtube.com/watch?v=jLehM6ZlJq4) +
visione testo. Questo ci aiuta a capire come il tipo di canzone che si
definisce negli Stati Uniti sia un tipo di canzone popular che mira ad un
certo livello di intrattenimento molto elementare
(storie strappalacrime - scritte da bianchi)]:  

![](after-the-ball-text-1.png)


Molte canzoni di questo periodo hanno una struttura narrativa simile, dove
nelle strofe racconti qualcosa e come tipo di organizzazione c'è la classica
strofa - ritornello.

Tin Pan Alley è fondamentale per come cristallizza un certo tipo di
**forma-canzone** che poi diventa uno dei modelli più fortunati  per buona parte del 900:
**modello Tin Pna Alley** o **forma chorus/bridge** o **struttura AABA** o
**lo schema a 32 battute**.
Questo tipo di schema si definisce all'interno dell'industria di tin pan
alley, diventa il modello per il musical di Broadway, buona parte delle
canzoni americane che poi diventano standard jazz sono costruiti su questo schema.
Buona parte delle canzoni del Beatles sono costruite su questo schema.

Analisi di una canzone che segue questo schema e che dell'altro grande
autore americano di questo periodo, *Irving Berlin (1888-1989, è anche
l'autore di "White christmas")*:
[What'll I Do? - 1923](https://www.youtube.com/watch?v=4aUSEgi3I2w).

Nonostante sia del 23 è abbastanza moderna, in quanto questo modo è appunto
rimasto anche ai giorni nostri. La canzone è stata rifatta anche da grandi jazzisti.

### Schema AABA
Abbiamo un *verse* che equivale a quello che noi definiremmo strofa (anche se *verse* ha una connotazione diversa ): serve per introdurre il discorso, è tipicamente
narrativo, è poco interessante dal punto di vista melodico in quando è una
introduzione. Il verse è la parte in cui il cantante inizia a cantare su una
specie di recitativo.
Al *verse* segue il *refrain* che potremmo definire una specie di
ritornello.


La **struttura tin pan alley** prevede:

  ![](struttura-song-tin-pan-alley1.png)
![](struttura-song-tin-pan-alley2.png)

Ognuna delle lettere (AABA) dura **8 battute** per un totale di 32.
Il *bridge* viene talvolta chiamato *middle eight* proprio perchè sono le 8
battute he stanno in mezzo a due chorus.
La parte "grigia" introduce il blocco centrale fatto da 32 battute.
L'aspetto interessante è come la canzone organizza il materiale melodico.
L'elemento centrale, lo *hook* (uncino, elemento che attira l'attenzione
dell'ascoltatore) della canzone è quello in giallo, è l'elemento melodicamente
più interessante della canzone e in cui di solito c'è il titolo.
A livello di retorica, la canzone di tin pan alley è un piccolo capolavoro
perchè nel giro di pochi minuti sceglie di gestire i vari materiali melodici
in maniera molto effiace.

L'introduzione (in grigio) è poco interessante, serve per attirare
l'attenzione ma nel senso di preparare l'ascoltatore anche dal punto di
vista armonico.
Poi c'è lo *hook* che si ripete subito una seconda
volta (per farlo memorizzare all'ascoltatore), poi un *bridge* cioè una parte diversa che è melodicamente
oppositiva  al chorus - segue delle logiche diverse e serve a creare uno
stacco per caricare l'attenzione sulla terza ripetizione del chorus (che può
vere o meno lo stesso testo.)
Da qui in poi si ripete la stessa cosa.

Perchè questo schema è interessante?
Perchè è di grande efficacia ed è funzionale al sistema industriale di cui
parlavamo prima? Cosa fa si che una canzone diventi di successo nel contesto
di Tin pan Alley? La gente ascolta la canzone una volta, la apprezza e la
chiede le sere successive. Questa canzone è fatta per piacere ed essere
subito memorizzata.
La prima cosa che sentiamo nella canzone è il verse che lancia il chorus, e
l'ultima che sentiamo è il chorus. Abbiamo quindi un tipo di canzone molto
additiva, crea dipendenza: quando arrivo in fondo ho già imparato il chorus
(ascoltato ben 6 volte).
Ad un certo punto addirittura il meccanismo delle canzoni di tin pan alley
fa cadere il verse in quanto non serve più (basta pensare che nel real book
quello che c'è scritto degli standard è il chorus non il verse).

[ascolto: versione di [What'll I
Do?](https://www.youtube.com/watch?v=DV_dNam8kK8) fatta da Nat King Cole che
infatti attacca direttamente con il chorus.]

Questo **AABA** è molto importante perchè risponde a delle necessità che si
sono sviluppate in maniera specifica nel contesto di tin pan alley (nella
fine dell'800 negli Stati Uniti) e che rimarrano centrali: l'idea che una canzone debba essere additiva, debba piacere
subito.
Il odello ***chorus/bridge*** è uno dei due modelli che domina la canzone
del 900, l'altro è il classico **strofa/ritornello** usato ancora oggi in Italia.
Quale è la differenza tra *chorus/bridge* (come in Nat King Cole) e *strofa/ritornello*?
È dove metto la parte importante (lo *hook*):
* modello *chorus/bridge*: lo metto all'inizio e alla fine.
* modello *strofa/ritornello*: l metto in maniera alternata creando quello
  che è il modello SRSR. AL limite replico il ritornello alla
  fine.
  
La forma di tin pan alley è la più efficace per gli scopi cui era stata
creata, poi sarà efficace anche agli scopi radiofonici.
Le canzoni dei Beatles, così come "Nel blu dipinto di Blu" seguono il
modello AABA.
AABA è un modello nato per dare soddisfazione subito: mette il pezzo forte
all'inizio e alla fine.
SRSR è un modello dove la strofa prepara al ritornello di volta in volta:
parte con il pezzo debole, poi mette il pezzo forte, poi debole, poi forte.

Sono due modi diversi di organizzare il discorso.
I due modelli coesistono, anzi quello SRSR nasce prima (la  ballata).
Per il periodo che va da fine 800 fino agli anni 50, il modello principale è
quello tin pan alley.
I due modelli funzionano in maniera diversa ma seguono una logica simile:
mettere in evidenza lo *hook*.
È importante tenere in considerazione come questa forma di canzone sia stata
influenzata dal contesto industriale, per soddisfare determinate esigenze.


## Approfondimento: Ragtime, blues, jazz (capitolo 7 del libro)
Le origini della popular music sono quindi fortemente influenzate da una
matrice africana e dalla rielaborazione che il materiale musicale ha avuto
nel nuovo continente. Non è possibile pensare alla storia della popular
music in maniera disgiunta dalla storia della musica afroamericana, eppure
ad un certo punto le due si sono ritrovate quasi ai poli apposti. Ci
riferiamo specificatamente al jazz. Il jazz non è popular music perchè in un
momento decisivo per la sua storia, esso si trovava in mano ai neri mentre
la la popular music era saldamente in mano ai bianchi. Il jazz non rientrava
in quello che era l' "universo Tin Pan Alley": non era commerciale, non era
bianco...eppure questa stessa cosa è successa anche ad altri generi ma
solamente nel jazz ha determinato la creazione di una cultura musicale
distinta, contrapposta rispetto all'universo della popular music.
Dobbiamo quindi prendere atto di questa cosa pur nella consapevolezza che:
* esistono generi della musica afroamericana che - in quanto non-jazz - sono
  condsiderati popular (rhythm and blues, rap),
* esistono musiche pacificatamente riconosciute come jazz ma che non sono
  nè anticommerciali nè "d'arte",
* che i confini fra jazz e popular music, in quanto ideologici, sono oggetto
  di continua rinegoziazione storico-critica.

Nei primi anni del 900 si hanno negli Stati Uniti tutta una serie di
musiche e musicisti che solo dopo sono stati annessi a un genere diverso
dalla popular music.
Si parte dal *cakewalk*  è la prima di una serie di danze che travolgono gli
Stati Uniti e l'Europa.  È una sorta di parodia afroamericana dei padroni
bianchi dove la torta *cake* è la ricompensa per una gara, al tempo di una
goffa marcia. Farà parte delle parodie che vengono inserite all'interno del
*minstrel show*. La caratteristica attraente del *cakewalk* è proprio il
ritmo di marcia sincopato che stimola subito a ballare.
Come accompagnamento per questo tipo di ballo si impone un tipo di musica
pianistica caratterizzata da un incalzante andamento ritmico che poi andrà a
codificarsi nel ***ragtime***.
Il principale autore di *piano rags* è ***Scott Joplin** noto sicuramente
per i suoi brani più celebri *Maple Leaf Rag (1899)*,*The Entertainer
(1902)*, ma anche per la sua opera *Treemonisha (1911)*. Joplin avrebbe
voluto fondare una musica d'arte afroamericana, ma questo lascia
indifferenti gli editori di Tin Pan Alley i quali invece sfruttano il
successo del ragtime popolarizzandolo in forma di canzone. Qui eccelle
***Irving Berlin (1888-1989)*** che nonostante non sapesse suonare "bene" il
pianoforte si guadagnerà il titolo di "padre del ragtime", anche se il vero
padre è soltanto uno ed è *Scott Joplin*. Nonostante il successo del ragtime
grazie principalmente alle canzoni di Berlin come *Play Some Ragtime
(1909)*, *Stop that rag* etc, esso non si consolida come genere duraturo ma
alla morte di *Joplin* nel 1917 sarà già una moda passata che lascerà spazio
al **jazz**. Nonostante ciò il ragtime ha dato molto al jazz in quanto ha
codificato un comportamento ritmico sincopato, e determinate tecniche
pianistiche (lo ***stride***) che entreranno nel linguaggio jazzistico.
Basti pensare che uno dei pionieri del pianismo jazz, ***Jelly Roll Morton
(1885-1941)*** nasce come pianista ragtime, e i suoi *Red Hot Peppers*
verranno definiti dalla critica come "ragtime orchestrale evoluto".

L'altro genere precursore del jazz e contemporaneo al ragtime è il
***blues***.
Nasce e si diffonde  come cultura orale, ma negli anni dieci e in modo
decisivo in quelli venti diventa una popular music nella quale editoria e
discografia svolgono un ruolo fondamentale. La nomenclatura (non
scientifica) riflette le diverse prospettive sotto le quali il blues può
venire considerato: *country blues*, quello delle origini rurali e che
permane a lungo come come musica orale, *city blues* quello dei neri
urbanizzati, a metà strada tra l'oralità e la scrittura e dal quale emerge
una forma spesso descritta come blues classico.

Il ***Jazz** si sviluppa (ben prima che ne venga codificato il nome) nei
primi anni del Novecento sopratutto a New Orleans. Le forme che ne hanno
dato l'origine e che abbiamo affrontato sono presenti già da fine 800 negli Stati
Uniti, ma è nella città della Louisiana che ci sono le condizioni migliori
affinchè  quelle musiche, le persone che le rappresentavano vi trovino
terreno fertile per svilupparsi. Il 1917 è l'anno del primo disco di jazz
inciso dalla *Original Dixieland Jass Band*. Si pensa che il termine *jass*,
con intento dispregiativo, fosse stato attribuito a quella musica
"straniera" nel 1915 a Chicago e che la band stessa lo abbia mantenuto
proprio per potersi esibire in quella città. Questa è una testimonianza che
allora questa musica era ancora giovane e in via di formazione e che tante
musiche suonate in diversi contesti e occaisioni portavano con se tutte
quelle caratteristiche stilistiche che poi saranno attribuite al jazz.
