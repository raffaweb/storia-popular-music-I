**04/05/2020**

3. **La canzone napoletana** Origini della canzone napoletana, tra globalizzazione e località; esempi salienti; la nascita dell'editoria musicale in Italia; il caso di "O sole mio" come canzone "globalizzata".

# La canzone napoletana

La canzone napoletana  si può contestualizzare nello stesso monento storico
della canzone americana e in particolare dei due filoni parlor ballads e minstrel show.

La distinzione in Europa è diversa ma il contesto è lo stesso.
Da quando esiste l'editoria musicale, che permette di stampare copie in
migliaia di spartiti, esiste un repertorio globale di canzoni che girano il mondo.
Il **primo repertorio** veramente **globale** è proprio la **canzone
napoletana** parallelamente a quello dell'opera lirica in forma di arie d'opera.
Troviamo gruppi di amatori che fanno canzoni napoletane, con mandolino o
pianoforte, già alla fine del
700 e anche prima, in tutto il mondo: il mandolino ha successo parallelamente al pianoforte. 

I luoghi dove si fruisce la canzone napoletana in Europa sono:
1) **ambiente domestico**: esiste un ceto borghese urbano  che acquista
   spartiti e ha il piano o il mandolino in casa e suona le novità che
   arrivano. Ricordiamo che nel repertorio di Stephen Foster, assieme a
   pezzi come *Oh! Susanna*, *Camptown races*, ci sono molte *italian
   melodies*. Foster pubblica una raccolta *The Social Orchestra* in cui
   assieme alle sue cose inserisce le trascrizioni di Donizetti, Rossini e alcune canzoni napoletane.
2) **cafè chantan**: tipo di spazio privilegiato per questo tipo di musica.
   Sono dei caffè in cui si ascolta musica. A Napoli il più famoso è il
   salone Margherita, a Milano c'è l'apollo, l'Eden,etc.
   Spesso questi luoghi si evolvono in cabaret, dove oltre la musica c'è
   anche altro. Uno dei più raffinati *cafè chantan* di Parigi, che è
   diventano un
   modello per tutto il mondo, è il *Bataclan* il quale è poi diventato una sala
   da concerti. Lo stesso Moulin Rouge nasce in questo momento con una
   connotazione un po' diversa.
   In definitiva questi *cafè chantan* nascono per intrattenere la borghesia.
   p.s. la parola "sciantosa" che indica la cantante d'intrattenimento viene
   proprio da *chanteuse* (:

## Come si definisce la canzone napoletana.

Partiamo proprio da Napoli. Una delle cose che tiene assieme buona parte delle nuove musiche che
affiorano in questo periodo è la dimensione della metropoli, del porto, della  città di
scambi.
In questa fase della popular music assumono un particolare rilievo quelle
città dove si incontrano persone e merci da diverse parti del mondo: è
l'identikit di New Orlearns (dove nasce il jazz), di Lisbona (dove nasce il fado), Siviglia
(il flamenco), Atene (rebetiko), Buenos Aires (tango), Napoli, etc. La scena
musicale non va quindi considerata come qualcosa a se stante, ma è da
concepire in un più ampio contesto globale.

**Napoli in quel momento è una grande metropoli**. Già dal medioevo è in contatto con diverse culture, quindi nel sintetizzare la canzone
napoletana ci sono elementi che provengono sicuramente dai luoghi del sud
Italia che hanno Napoli come riferimento ma
anche dalle dominazioni che vi sono state: la famosa sesta
napoletana ha evidentemente radici arabe, il mandolino stesso che diventa uno
degli strumenti principali della canzone napoletana è inserito in una
famiglia musicale i cui parenti più prossimi sono l'oud del 
mondo arabo, bouzouki greco, etc.

Napoli, in quel periodo, è perciò ben inserita nel contesto internazionale e
allo stesso tempo in quello italiano.
Napoli è uno dei luoghi dove di più in Italia si sviluppa la pratica musicale colta: strumentale e vocale (fino all'opera lirica).
Una delle caratteristiche della canzone napoletana dell'800 è un grande
**scambio tra cultura colta e popolare**.
Musicisti come Rossini, Donizetti, Paesiello, Pergolesi scrivono canzoni che
vengono cantate anche dalle classi popolari e allo stesso tempo non mancano
i compositori che prendono qualcosa della canzone napoletana e la usano per
comporre oepre liriche o in generale per musica colta.
È abbastanza evidente come in questa prima fase sia difficile tracciate una
linea netta tra cio che è popular e cio che è classico.

## Come si sviluppa l'industria musicale napoletana.

Un buon esempio di come c'è una grande osmosi tra mondo popular e mondo 
classico lo si può ritrovare nella nascita dell'industria musicale napoletana.
L'inizio di un'editoria musicale (sfruttamento commerciale del repertorio
che già circola in città) a Napoli risale all'inizio dell'800: nel
1806 si trasferisce a Napoli da Parigi la famiglia **Cottrau** la quale domina
la
produzione industriale di spartiti in città per molti decenni. 
Il capostipite è Guglielmo Cottrau e il figlio Teodoro riprenderà l'industria
di famiglia portandola avanti.
Egli comincia a raccogliere
melodie popolari (dal carrettiere piuttosto che dal musicista cieco) le trascrive, le
adatta ad un pubblico borghese, le ripulisce adottando un temperamento
occidentale standard, le addolcisce in alcuni casi e le stampa in
raccolte a benificio della borghesia (inizialmente napoletani e poi in tutto
il mondo).

Queste raccolte si chiamano ***Passatempi musicali*** e costituiscono la **prima
raccolta di canti napoletani** stampati su spartito diffusi in tutto il mondo.
Eccone un esempio:

![](reduced-passatempi-musicali.png)


Tra l'altro nell'800 Napoli è una delle mete del **Grand Tour** (viaggio
fatto in Italia da intellettuali e
nobili dal resto dell'Europa): queste raccolte diventano un souvenir (gia
dal 600) per chi
viene in Italia a farlo.
Goethe stesso scrive molte annotazioni sul suo viaggio in Italia e cita la canzone napoletana.
Tramite questi "turisti" la canzone napoletana inizia a diffondersi in Europa
presso le classi più abbienti e poi piano piano presso tutti gli altri.

Questo genere di pubblicazione è il modo in cui la musica circola nell'800.
Gli spartiti sono o in forma di **raccolta** (più spartiti) oppure sotto forma di **fogli
volanti** ovvero foglio singolo ("broad sheet" o come si chiamavano a
Napoli: "copielle"), esempi:

1) non c'è scritta la musica perchè probabilmente è molto nota:

![](reduced-copiella1.png)

2) linea melodica + testo 

![](reduced-copiella2.png)

Quest'oggetto molto semplice, diffuso in grandissime quantità, è l'inizio dell'industria musicale così come la
conosciamo oggi.
Negli anni 20 dell'800 questi materiali iniziano a essere
diffusi in grandi quantità.

## Inizio simbolico della canzone napoletana
L'inizio simbolico della canzone napoletana è nel **1839** quando si svolge il primo concorso musicale
abbinato alla **festa di Piedigrotta** (festa popolare di devozione alla
madonna di Piedigrotta): esso viene vinto dalla
canzone **"Io te voglio bene assaje" 1839 - Raffaele Sacco e Filippo
Campanella** (180.000 copielle).
Esiste in infinite versioni perchè è diventato uno standard della canzone
napoletana. Due anni dopo al 1839 a Londra ci sono tracce del successo e
delle vendita di questa canzone.

Non c'è il diritto d'autore quindi l'editore musicale stampa la canzone e
poi ci sono tanti stampatori, che stampano e stampano.

Venditore ambulante di canzoni che le canta per convincere la gente ad acquistarle:

![](reduced-venditore-ambulante.png)


---

## "Io te voglio bene assaje 1839 - Raffaele Sacco e Filippo Campanella"

[**ascolto**: [Io te voglio bene assaje - Roberto Murolo](https://www.youtube.com/watch?v=9S6FsxMze1I)]: 
questa è una versione più recente (anni 50-60 del 900).

Questo tipo di canzoni sono rimaste nel DNA napoletano e italiano e ad
esempio **"Caruso"** di **Lucio Dalla** nel ritornello cita *Te vojo bene
assaje*.

*Te vojo bene assaje* è un esempio perfetto che ci permette di cogliere il
ruolo anticipatore che la canzone napoletana della prima metà dell'800 avrà
rispetto alla popular music: è concisa, la strofa narrativa che prepara il
ritornello è efficace, il ritornello è breve, curvilineo, memorabile; tutti
questi sono i tratti della futura popular music.

---

L'apice di questa prima fase si ha attorno al **1840**: c'è una sorta di
stop dell'industria della canzone napoletana negli anni dell'unità d'itali
(1861).
Nel 1876 riprende Piedigrotta, le tecnologie di stampa permettono di
accellerare e diffondere ulteriormente le pubblicazioni.

Nasce un editore fondamentale a Napoli: **Bideri**.
Nel **1880** viene stampata quella che è una delle canzoni napoletane che ha
più successo di sempre, assieme a "te vojo bene assaje": 

---
## "Funiculì Funiculà" 1880 - Luigi Denza.

Funiculì Funiculà è un eccellente esempio della commercializzazione della
canzone napoletana: il brano viene concepito come inaugurazione della
funicolare che va sul Vesuvio e vende milioni di copie.

[**ascolto** [Funiculì Funiculà - versione di Mario Lanza](https://www.youtube.com/watch?v=MJd-SHzqUC4)] + [visione testo]

**Luigi Denza** è un altro grande nome di questa fine 800. Scrive molte
canzoni sui testi di Salvatore Di Giacomo, diventa direttore di un accademia
musicale in Inghilterra, scrive varie operette.

---

Se a tutto questo si aggiunge la fondazione a Milano della **SIAE (1882)**
si comprende come i tempi siano maturi per l'affermazione definitiva di
un'industria della canzone, della popular music, anche in Italia.

Buona parte delle canzoni napoletane che anche oggi si cantano vengono
composte in questo periodo.
Fra i compositori, molti sono di formazione colta, con un catalogo che si
estende alla romanza, all'opera e operetta.
Molto significativa è la figura di Francesco Paolo Tosti (1846-1916) non
solo per la qualità delle sue canzoni (*Marechiare*, *'A vucchella*), ma per
l'influenza che il suo stile ha esercitato sulla canzone italiana "melodica"
per tutto il 900.

Uno dei principali autori di testi è **Salvatore Di Giacomo**: è un poeta e
ha scritto tante canzoni napoletane di grande successo; viene ricordato come
"il poeta delle più belle canzoni". A questo contribuisce non solo la sua
attività di narratore , di drammaturgo, di poeta in senso stretto, di
teorico ma contribuisce sopratutto l'equivoco che la differenza tra poesia e
canzone sia di tipo gerarchico e che quindi un testo di canzone di
grandissimo valore possa essere o diventare poesia indipendetemente dal
contesto musicale: era questo il caso di Di Giacomo il quale però ha ben
chiara, assieme ad altri poeti, la differenza che c'è tra versi destinati a
essere musicati e versi scritti per la pagina.


---
## Marechiaro - testo Salvatore Di Giacomo

[**ascolto** [Marechiaro - versione Gennaro Pasquariello](https://www.youtube.com/watch?v=ICqZdXZDHuo)] + [visione testo]

Anche questo è un grande classico.
Quello che è l'imaginario napoletano e di conseguenza italiano si sviluppa
anche in questo periodo: il clichè marechiato, la luna sul mare, la giornata
si sole, la bella che sta
alla finestra con lui che fa alla serenata.
Tutto ciò è parte di un'immagine dell'Italia e di Napoli che viene venduta
sul mercato internazionale.
Quando si ascolta la canzone napoletana nell'800 c'è una sorta di ricerca
dell'esotico napoletano/italiano che  ancora percepiamo come molto presente.
Molte canzoni di quel periodo mettono in scena questa "idea" di Napoli
portandola nel mondo.

In Marechiaro si sente bene, a livello di interpretazione del cantante, la
dualità tra classico e popular: cantante che canta
con voce lirica prendendo dei melismi che non appartengono al mondo della musica classica.

---
## Era de Maggio 1888 - testo Salvatore Di Giacomo, musica Mario Pasquale Costa
---
## 'È spingole francese 1888 - testo Salvatore Di Giacomo, musica Enrico De Leva

[**ascolto** - ['è spingle francese](https://www.youtube.com/watch?v=1zQ08jc1dAc)] + [visione testo]

Questa è una versione più recente cantata da Miranda Martino.


---

## O sole mio 1898.

Emblema della canzone napoletana all'estero, forse anche la canzone italiana
più famosa all'estero. È un eccellente esempio della diffusione globale della canzone napoletana e
della sua costruzione tipicamente napoletana.

La canzone napoletana vedrà un declino con la prima guerra mondiale (1915):
fine dell'epoca d'oro della canzone napoletana.

![](reduced-o-sole-mio-1.png)

Edoardo di Capua ha una formazione ibrida: studia in Conservatorio ma impara
a suonare in giro per il mondo con suo padre Giacobbe (violinista e
direttore di una formazione).
Di Capua è il tipico musicista napoletano di questo periodo perchè di lavoro
va in giro per il mondo a suonare canzoni napoletane.
La canzone "O sole mio" pare sia stata composta ad Odessa sul Mar Nero
![](reduced-o-sole-mio-2.png)

L'orchestra di Di Capua è lo stereotipo dei musicisti napoletani anche nell'abbigliamento!

![](reduced-o-sole-mio-3.png)

**Clichè del napoletano** questo un esempio (1841) di come è visto il
napoletano all'estero - qui a Londra: sullo sfondo c'è il Vesuvio, il
suonatore di liuto, l'uomo sdraiato che beve un bicchiere di vino, il grano,
una sorta di idea bucolica dell'Italia; idea che viene data ancora oggi.

![](napoletano-allestero.png)

La canzone "O sole mio" ha una serie di clichè napoletani.
Nel testo ad esempio ogni strofa sembra mettere in scena un clichè
napoletano: la giornata di sole, la lavandaia, la finestra.
Anche la melodia è molto estesa.

![](reduced-o-sole-mio-4.png)

"O sole mio" diventa un grande successo come spartito fino a quando non
viene incisa da **Enrico Caruso** (primo musicista a vendere milioni di
dischi con un'aeria d'opera - quella dei Pagliacci) nel **1916**.

![](reduced-o-sole-mio-5.png)

Questa
versione diventerà lo standard per tutte le versioni successive.

Aspetto fondamentale di "O sole mio" al quale ci dedicheremo in maniera
approfondita: è costruita su una particolare **cellula ritmica: ritmo di
Habanera**.

---

## Ritmo di Habanera

![](reduced-habanera.png)

Questa qui sopra è la trascrizione standard ma in realtà è più sincopata.
L'Habanera  è quella della "Carmen" di Bizet.

L'Habenera è il primo ritmo di matrice afro-caraibica a diffondersi nell'800.

**L'Habanera viene da Cuba**... ma cosa ci fa un ritmo di Habanera in "O
sole mio"?
Perchè piaceva al pubblico. Di Capua gira per mesi e mesi,conosce i gusti
del pubblico
dei cafè chantan dove si esibisce e per compiacerlo mette nelle sue canzoni:
* una cosa **tipicamente napoletana**: la melodia, il modo di cantare, il mandolino
* un aggancio tipicamente cosmopolita. affinchè il pubblico di Odessa, di
  Parigi, di Londra.. possa apprezzarne quella canzone esattamente come
  mettiamo oggi il raggaeton nelle canzoni pop attuali: **ritmo di
  habanera**

**Storia dell'Habanera**

Approfondiremo il discorso dell'Habanera anche grazie ad un saggio scritto dal prof. Tomatis sul tema.
Nasce come danza e deriva dalla "contradanza" francese a sua volte derivata
dalla country dance inglese.
Dall'Europa viene importata a Cuba dagli spagnoli. Qui viene imparata e
ballata dagli schiavi africani i quali ne danno un'interpretazione più
sincopata ed è il mondo in cui si codifica.
Da Cuba riprende poi il giro del mondo: in Argentina è alla base del tango
ad esempio. Arriva in Europa grazie ad un compositore *Sebastiàn Yradier* il
quale dopo aver sentito quel ritmo se ne innamora e lo inserisce nella
celebre "La Paloma" e tante altre canzoni.
Da una di queste canzoni, *El arreglito*, Bizet trae la famosa aria della
*Carmen*: *L'amour est un oiseau rebelle* la quale ha molto marcato il ritmo
di habanera tanto da essere chiamata "L'habanera della Carmen".

![](reduced-habanera2.png)

Ci sono tantissime canzoni napoletane che contengono l'hanebera, così come i
primi *blues*. 

![](reduced-habanera3.png)

![](reduced-habanera4.png)

![](reduced-habanera5.png)

Una delle retoriche più comuni sulla canzone napoletana e non solo è quella
che "Una volta era meglio": il caso dell'habanera dimostra che non è così.
Persino "O sole mio" che è considerata la canzone italiana più tipica ha un
elemento riconoscibilissimo afro-caraibico che oramai è considerato parte
integrante della stessa, senza pensare che venga da un'altra parte del
mondo.

## Approfondimento: Dal Salone Margherita al Cafè Aman. Aristide Bruant e la canzone francese. (capitolo 5 del libro)

Abbiamo visto come a Napoli il concorso di Piedigrotta è
interfaccia fra il mondo della tradizione popolare e quello della nascente
industria musicale, ma l'istituzione che segna la svolta verso le forme di
consumo della modernitè è il **caffè concerto** o ***cafè chantant***. 
È un'istituzione di origine francese, sopratutto parigina che risale alla
seconda metà del 700. Negli ultimi decenni dell'800 a Parigi se ne contano
circa una cinquantina. Qui i clienti possono cenare, brindare, fare "festa"
assistendo alle performance di cantanti, ballerini etc, questo modello
arriva in Italia con i già citati *Salone Margherita* a Napoli, *Eden, Apollo*
a Milano, *Salone Margherita* a Roma. A Parigi i caffè concerto più lussuosi
offrono l'ingresso libero ma rendono obbligatoria la consumazione. Quello di
Parigi è un modello elegante e raffinato, dove però trova spazio anche il
cabaret. A Napoli invece il caffè concerto ha una tendenza verso
un'ostentata mondanità spesso volgare. La più amata delle cantanti del cafè
chantant è però una donna non particolarmente avvenente che si impone per la
bellissima voce e l'intepretazione che da alle canzoni per lei scritte: è
Elvira Donnarumma (1883-1933). In una serata al caffè concerto si può godere
di vari intrattenimenti: maghi, prestigiatori, danze, comici. Questi ultimi
sono impegnati sia in duetti con le "sciantose" sia in numeri solistici come
le macchiette. Un grande cretaore e interprete di macchiette, oltre che
cantante di grande succeso, è **Gennaro Pasquariello (1869-1958)** uno dei
pochi protagonisti dell'epoca del caffè concerto che rimarrà tale in quella
successiva del varietà.

In questi decenni a cavallo tra 800 e 900 Napoli non è l'unica città del
Mediterraneo dove fioriscono intrattenimenti musicali e teatrali. La moda
dei cafè chantant si diffonde nell'Europa occidentale, in Asia minore, in
Medio Oriente. In Grecia se ne trovano ad Atene, e in Turchia a Smirne c'è
una vita notturna molto vivace. Qui i locali si chiamano ***Cafè Aman***: lo
spettacolo più comune prevede che due o tre cantanti improvvisano a botta e
risposta, prendendo tempo fra un verso e l'altro con l'intercalare *aman,
aman* ("pietà, pietà" in turco). È proprio da questo intercalare che prende
il nome un genere della canzone greca, l'*amanè* che influenzerà il più
longevo rebetico. Sempre in Grecia c'è un altro ambiente che concorrerà
allo sviluppo della canzone greca: quello della malavita e del carcere dove
i malavitosi amano farsi fotografare con il mano il *bouzouki* e il
*baglamàs*.

Tornando in Francia patria dei cfè chantant si trova che alle origini del
termine *chansonnier* vi è una pratica - anche questa risalente al 700 - di
intornare testi satirici e sovversivi sulle musiche di note canzoni
popolari, in taverne e cantine che anticipano il futuro **cabaret**.
L'esponente principale di questa tradizione è **Beranger**, autore di testi
antimonarchici fin dal 1813.

## Approfondimento: Origini del flamenco, del fado, del tango. (capitolo 6 del libro)

In alcune musiche popular il carattere commerciale e industriale moderno non
è subito riconoscibile, così come è vero che una storia della popular music
non può prescindere da quella del folklore. In questo contesto si colloca il
**flamenco**, cultura musica e coreutica legata ai gitani dell'Andalusia,
dove si sono stratificate tradizioni arabe, ebree, delle culture orali
spagnole filtrate dagli zingari giunti fin là dalla migrazione. Nonostante
tutte queste influenze, il flamenco è una cultura riconosciuta come spagnola
contribuendo allo spettacolo commerciale e discografico con protagonisti
paragonabili alle stair del rock. Il nome flamenco arriva solo a metà dell
800, mentre prima venivano usate altre espressioni per riferirsi a quel tipo
di componente musicale ovvero *cante jondo*. Anche in questo caso sono i
cafè chantant, il primo aperto a Siviglia nel 1842, a far si che questa
musica, questa tradizione diventasse pubblica e ne assumesse i connotati
professionalizzanti.
Ricordiamo il soprannome di un protagonista di quest'epoca *El Fillo* la cui
voce arrochita venne ritenuta una novità - tutt'ora tratto fondamentale e da
onorare se si vuole rispettare la tradizione - rispetto alla classica voce chiara e
trasparente.

Anche nel caso del **fado** portoghese le origini sono complesse e date da
una stratificazione di tradizioni musicali di diversa provenienza. Siamo a
Lisbona, città portuale e capitale di un impero coloniale che guarda su
tutti gli oceani, dove già dall'inizio dell'800 c'è una forte presenza di
una popolazione prevalentemente di origine africana o meticcia, molti
vengono proprio dal Brasile. È in questo contesto che si diffondono due
danze di origine Brasiliana associate a canzoni dal linguaggio molto
esplicito e dove "battere il
fado" indicava il battito continuo dei calcagni e il movimento dei fianchi.
Ecco che il termine *fado* viene utilizzato inizialmente per queste canzoni
"volgari" di derivazione afro-brasiliana ma piano piano viene contaminato da
elementi della tradizione orale e colta portoghese. Nei primi decenni del
900 il fado andrà incontro ad un processo di stilizzazione e
istituzionalizzazione, del tutto simile a quello delle altre musiche nate
nei bassifondi delle città portuali nel secolo precedente. 

Tra queste merita un attenzione particolare il **tango** che travalicando i
confini della regione d'origine si impone come popular music internazionale.
Il tango nasce in un contesto meticcio e una delle danze che si riconosce
proviene anche in questo caso dal Africa e Brasile. Questa danza è guidata
da un maestro di sala che suggerisce al tango quei passi fantasiosi, gli
sgambetti, il ritmo marcato. Il termine tango circa come lo intendiamo ora
inizia a circolare da poco dopo la metà dell'800 ma con nomi diversi se ne
possono trovare tracce già prima. Ci sono altri nomi che si citano a
proposito del tango e che rimandano a dei campi semantici dai confini un po'
sfumati: *habanera* è il termine con il quale i bianchi di Cuba indicano lo
stesso ritmo che i neri chiamano *tango congo*. Il termine *habanera* è
stato esportato in Europa da uno spagnolo e alla fine dell'800 diventa lo
stemma sonoro di un ispanismo convenzionale (sopratutto dopo il suo impiego
nella *Carmen* di *Bizèt* che preferisce questa musica cubana al più
autentico flamenco). 

## Approfondimento: Il Kabarett. (capitolo 9 del libro)

Alla fine della prima Guerra Mondiale, la Germania è senza dubbio stato il
paese più devastato. La sua scena musicale, teatrale e letteraria vede il
suo rappresentante nel *kabarett*. Le origini del *kabarett* risalgono ai
primi anni del 900 per influenza diretta del cabaret parigino.
Già a metà 800 c'erano però in Germania locali dove, oltre a bevande e cibo,
venivano offerti ai clienti spettacoli di canzoni e balli popolari. È da
questi locali che deriva il genere del *varietè* dove i principali
protagonisti sono gli umoristi i quali per il loro linguaggio allusivo e lo
sguardo critico all'attualità sono considerati i veri precursori del
Kabarett.
È quindi importante sottolineare come nelle origini del Kabarett c'è già
tutto il fermento della trasformazione che investirà la musica colta dei due
decenni a seguire e le cui connessioni con il mondo "volgare" della piccola
scena e della *chanson* sono fondamentali.

