**11/05/2020**

5. **La canzone italiana tra Fascismo e Sanremo**
Origini culturali della canzone italiana; la canzone durante il periodo fascista, alla radio e al
cinema; continuità tra Fascismo e Repubblica; la nascita del Festival di Sanremo e i modelli di canzone.


# Radio, cinema sonoro e sviluppo della canzone italiana nel periodo fascismo.

La radio commerciale come la conosciamo oggi (privata in america e pubblica in europa) è un fenomeno degli anni 20.

La radio  non sostituisce il disco ma gli si pone a fianco e costringe
alcuni cambiamenti strategici dell'industria musicale in quando permette di
diffondere musica a basso costo, gratuitamente (comprando un apparecchio
radiofonico e in alcuni paesi pagando un canone).
Per i primi decenni la radio per i primi decenni è un *medium* di musica in
diretta, non si usa trasmettere dischi in radio perchè cosi facendo si sottrae lavoro ai musicisti.

Il contesto in cui si sviluppa la radio Italia è quello degli anni 20 quindi in **fascismo**.
La nascita della canzone italiana va contestualizzata in questo periodo storico.

## Da dove arriva la canzone italiana?

La canzone napoletana fino alla prima guerra
mondiale (anni 10) è il principale motore produttivo della *popular music*
in Italia in quanto ha una lunga tradizione (tutto l'800), una diffusione
oltre Napoli (in tutto il mondo) e
rappresenta il repertorio italiano all'estero assieme all'opera lirica (arie
d'opera che sono uno dei repertori più venduti prima in forma di spartito
poi di disco - ricordiamo Enrico Caruso che vende un milione di copie
all'inizio del 900 con un disco a 78 giri che contiene un Aria d'opera dai Pagliacci).

quindi... **Da quando esiste la canzone italiana?**

La canzone italiana esiste da quando la canzone napoletana si evolve includendo brani scritti in lingua italiana.
L'Italia è per tutto l'800 e buona parte del 900 un paese profondamente
diviso tra scene regionali, ci sono molti dialetti e tradizioni musicali
circoscritte ad un certo luogo. L'italiano stesso non è ancora molto diffuso.

Già nell'800 esistono canzoni italiane (tra le più famose Santa Lucia - 1848
di Teodoro Cottreau) ma non esiste un repertorio condiviso della canzone
italiana (quello che c'è l'opera lirica, la canzone napoletana e poco altro).
Le prime eccezioni al repertorio che c'era fino a quel momento si possono
riconoscere dopo la prima guerra mondiale.

La **prima guerra mondiale è un passaggio chiave per la canzone italiana e
per tutta la storia nazionale**: è il primo momento in cui italiani di ogni
provenienza sociale (dai contadini, agli operai, agli intellettuali) si
ritrovano nello stesso posto (in trincea di guerra) l'uno a fianco
all'altro.  Questo momento storico è di livellamento anche per la lingua
italiana: si ritrovano assieme persone di tutta Italia, ognuno con le sue
canzoni, con le sue tradizioni, con il suo dialetto.
Uno dei primi repertori italiani condiviso da tutta la nazione è proprio
legato alla prima guerra mondiale.


All'interno di essa nascono alcune canzoni che diventano patrimonio nazione
come **"la leggenda del piave"** - hit sia in forma discografica che in forma di
spartiti. Questa canzone rientra ancora in quel contesto di canzone
napoletana nel quale è attivo E.A. Mario che la ha prodotta.
È una canzone profondamente patriottica cantata in italiano che si diffonde
dopo la vittoria della prima guerra mondiale.

[**ascolto + lettura testo**: [1918 -  E.A. Mario - la leggenda del piave](https://www.youtube.com/watch?v=Wgxjbnje3bU)]

Sono questi gli anni in cui va costruendosi un repertorio nazionale
condiviso da tutti. **Il momento chiave sono gli anni 20 in cui si
sviluppa la radio e poco dopo (fine anni 20) lo sviluppo del cinema
sonoro**: la costruzione di una canzone italiana nel senso attuale, come
repertorio condiviso da tutta la nazione con un'idea nazionale, si ha quindi
quando tutto il paese può essere in grado di ascoltare le stesse cose. Per
faer ciò ci vuole un *mass medium* in grado di rivolgersi a tutta la
nazione: **la radio** e poi il **cinema sonoro**.

L'introduzione della radiofonia in Italia - che per essere precisi è
alla fine degli anni 20, 1928, perchè i primi sono anni di sperimentazione -
quando l' **EIAR** ( Ente Italiano per le Audizioni Radiofoniche ) trasmette su territorio nazionale è il momento in cui
possiamo affermare che tutti gli italiani stanno ascoltando le stesse
canzoni.
È anche il momento in cui si creano i divi della radio, quelle voci famose
in tutta Italia. Qualche dato più preciso: dal 24 si hanno le prime
trasmissioni radiofoniche su territorio nazionale, dal 27-28 nasce l'EIAR
che nel giro di pochi anni (1929-30) moltiplica i suoi abbonati (arrivando a
300.000). Il regime fascista inizia installare dagli anni 30 *radio
collettive* cioè a benificio delle associazioni dei braccianti. etc.
Questo si collega al fatto che il regime fascista è di tipo totalitarista:
si fa carico di ogni aspetto della vita dei cittadini, come il tempo libero
dove le radio servono a raggiungere molti cittadini allo stesso
momento. 

La radio era utilizzata dal fascismo come strumento di propaganda ma anche
di diffusione della **musica leggera**. Termine che tutt'ora ha lo stesso
significato di allora: quella che **non è la musica classica**.
La radio è strettamente collegata agli editori musicali italiani - il
fascismo segue l'autarchia ovvero la produzione italiana di tutto quello che
serve: dalle armi, al grano, alla musica.
Forte sinergie tra **radio fascista** ed **editori musicali italiani**, in
prmis con l'EIAR.

Questo momento storico è il primo in cui la canzone diventa qualcosa da
ascoltare: fino a quel momento la diffusione di massa era legata alla
diffusione di spartiti e al disco, quindi c'è una forte associazione con il
fatto di "cantare" una canzone.  Il fatto che l'unico canale che permetta
questo ascolto è di tipo totalitaristico implica una forte influenza sul
tipo di canzoni che vengono trasmesse.

### Che cosa viene trasmesso in EIAR in questi anni? Quali sono i generi musicali che trasmette la radio italiana e che vanno a comporre il primo repertorio condiviso italiano?

* In *primis* i **canti patriottici** come "La leggenda del Piave",
* la **musica da ballo**: sono anni in cui il ballo ha una centralità totale
  nel tempo libero degli italiani. Molte canzoni trasmesse sono canzoni da
  ballo,

In generale, tutto un repertorio di **musica leggera**. Canzoni che pur
nella varietà degli autori sono molto molto standardizzate rispetto a
quello che siamo abituati a sentire oggi.
I temi trattati
riguardano cose "non problematiche": non sono canzoni che inducono a
pensare, ma per lo più canzoni d'amore, patriottiche e che veicolano un
certo tipo di messaggio politico funzionale al regime. Canzoni nostalgiche
e melodrammatiche. Se pensiamo alla tipica canzone Sanremese, ci sono una
serie di clichè associabili proprio al periodo fascista.

---

E.A. Mario è uno degli autori principali in questi anni.
Tipica canzone dal gusto melodrammatico.
L'andamento è quello del tango, anche perchè siamo in un momento in cui
esso si era oramai affermato in tutto il mondo (l'habanera è una delle basi
del tango argentino).

 [**ascolto + lettura testo**: [Balocchi e Profumi - E.A. Mario - 1928](https://www.youtube.com/watch?v=e4jAbj2dvhQ)]

Parla di una bambina che pinge perchè vuole dei balocchi ma la mamma non
glieli compra perchè prefersice comprare le cose per se. Alla fine la
bambina di ammala e la mamma va a comprarle i balocchi, ma la è troppo tardi
perchè nel frattempo la bimba è morta.
Cosa dice questa canzone?
Sicuramente che i temi melodrammatici sono centrali nel repertorio popular
praticamente da sempre così come negli Stati Uniti (abbiamo ascoltato "After
the ball").

---

La **standardizzazione del repertorio** avviene dunque sotto vari punto di vista:

* buona parte delle canzoni di questo periodo sono dei **tanghi**,
* buona parte sono costruite su arrangiamenti jazz, quindi con armonie che
  vengono dalle big band jazz di quegli anni,
* dal punto di vista tematico sono per lo più canzoni melodrammatiche che
  parlano di vicende tristi, o di un amore non particolamente sereno, o di
  mamme, o di patria, di italianità
* dal punto di vista della lingua che usano.
  L'italiano utilizzato non è la lingua che si parla nelle strade, bensi un
  italiano molto aulico che viene dalla poesia, dalla tradizione letteraria.
  Non esiste un modello di lingua italiana quotidiano, esse è in costruzione
  in questo periodo. Il fascismo ha una vocazione nazionalista, osteggia
  profondamente i dialetti: si opta quindi nella canzone per un italiano
  profondamente pomposo e retorico.
    
    Guardiamo "Balocchi e Profumi": le **inversioni poetiche** -> "tutta
    sfolgorante è la vetrina" a dispetto della forma italiana tradizionale
    che è "la vetrina è tutta sfolgorante". Lo stesso aggettivo
    "sfolgorante" ha l'ambizione di dare più livello al linguaggio.
    "Entra con la mamma la bambina" altra inversione.
    Costrutti come "porge il labbro tumido al peccato", "esile agonizza la
    bambine".

    Un altra grande mossa dell'italiano cantato, già presente nella
    tradizione lirica, è l'**apocope** ovvero il troncamento dell'ultima
    sillaba per ragioni di metrica: "vuotar", "amor", "sol". Viene molto
    usata in quanto l'italiano è pieno di parole piane (con accento
    sull'ultima sillaba) che lo rendono difficile da cantare su certi ritmi
    come il tango.

    Tutti questi escamotage letterari allontanano la canzone da un qualche
    realismo: la canzone è stereotipata ma verso un modello non naturale, ha
    un aspetto molto artificioso.

* il modello di donna che emerge da queste canzoni è molto stereotipato: la
  donna è madre. Ogni altro ruolo femminile è da evitarsi. Sempre questo
  tema lo troviamo in "Balocchi e Profumi" dove il messaggio è palesemente
  quello di "non farsi belle perchè poi la bambina muore".

---
Canzone con tematiche realiste.
È una canzone molto bella ed è stata incisa da molti altri musicisti. Degna
di nota è la versione di Gianmaria Testa.
Bixio Cherubini - Cesare Andrea Bixio è l'altra grande coppia di autori
dell'epoca. È cantato da Gabrè che è una delle voci più popolari della radio
fascista e che ha inciso anche "Fascetta nera".
Anche questa canzone è un tango.

[**ascolto + lettura testo**: [Miniera - Bixio Cherubini - Cesare Andrea
Bixio (canta Gabrè) - 1928](https://www.youtube.com/watch?v=UHtawEaNnpk)]

**Strofa in minore e ritornello in maggiore**, non si sa bene da dove arrivi ma
sembra essere uno standard. Molte canzoni di questo periodo seguono la
medesima logica. Probabilmente ha a che fare con il tango classico, però è
da verificare.

Anche qui abbiamo una storia strappalacrime (lontananza dalla patria, mamma
che piange la morte del figlio minatore), il tango, lo stesso tipo di
arrangiamento. Insomma c'è grande standardizzazione anche perchè l'industria
della canzone, alimentata dalla nascita della radio, necessità di moltissime
canzoni. 

---

La procedura per comporre le canzoni è di "tipo industriale":
* c'è un autore che fa la musica
* la musica passa a chi scrive il testo
* poi c'è un arrangiatore
* un direttore d'orchestra
* i cantanti che interpretano la canzone
* gli orchestrali che la suonano

È un processo finalizzato a produrre molto ottimizzando la forza lavoro, a
mo' di catena di montaggio.

**Il sistema produttivo messo su negli anni del fascismo prosegue anche dopo
la seconda guerra mondiale ed è quello che è alla base del festival di Sanremo**.

L'altra grande novità che porta allo sviluppo di un repertorio italiano
condiviso è lo sviluppo del **cinema sonoro**. 

### Cinema sonoro

Fino a quel momento il cinema è stato muto. Nel 1927 negli Stati Uniti viene
pubblicato "Il cantante di Jazz": primo film sonoro.
Nel 1920 in Italia esce il primo film sonoro: "La canzone dell'amore" di
Gennaro Righelli. 
Come suggerisce il titolo, esso parla di una canzone. Il cinema sonoro si
sviluppa attorno alla canzone. Il mercato musicale editoriale è molto florido, il
cinema cerca una forma di business da imitare e lo trova nella canzone.

Questo film è la storia della canzone "Solo per te Lucia" dalla sua nascita
al suo successo. 

Una delle peculiartià del cinema italiana di questo periodo, è del
dopoguerra, è l'**onnipresenza delle canzoni**. In tutti i film ci sono
canzoni: o già di successo oppure lanciano delle canzoni che dopo divengono
dei successi. Sinergie tra radio, cinema e discografia è enorme tant'è che
spesso sono le stesse case discografiche che aprono divisioni editoriali per
sfruttare i diritti d'autore sulle proprie composizioni.

Un altro grande classico del cinema degli anni 30 è "Gli uomini che
mascalzoni" di Mario Camerini - 1932. È il primo film di Vittorio De Sica
che balla e canta la canzone abbinata al film che poi diventerà molto famosa
e che è stata composta appositamente per questo film "Parlami d'amore
Mariù".
È interessante il come la canzone è stata inserita nel film, come se De Sica
se la ricordasse. Questa cosa è una caratteristica delle canzoni di questi
anni: sono canzoni costruite per essere nostalgiche, per evocare una qualche
nostalgia anche quando di fatto sono nuove. 

### Fascismo: necessità di avere una canzone veramente italiana

In questo contesto il fascismo insiste parecchio sul fatto che la canzone
italiana sia veramente italiana, predicando la necessità dell'italianità
della canzone a tutti i costi come espressione del popolo italiano ma poi
nella pratica - come abbiamo intuito dalle canzoni precedentemente ascoltate - ci sono musiche straniere, tango, jazz che circolano abbastanza liberamente
in Italia a fronte di questa censura.
È importante quindi distinguere tra la propaganda e la realtà e guardando
alla prima di trovano cose di questo genere:

![](fascismo1.png)
Come si evince da queste parole, c'è una forte rivendicazione nel voler fare
le cose "italiane" pure.

![](fascismo2.png)

In questo secondo caso invece la musiche come il jazz o più in generale
quelle americane, sono accusate di essere musiche che corrompono l'animo,
sono da evitarsi perché collegate con la razza negroide e quindi non vanno
bene per la purezza del popolo italico.

Le parole che abbiamo letto sono degli esempi di quella che era la
propaganda, ma poi andando a vedere le politica vera e propria si vede come
questa dichiarazione di nazionalismo in realtà è più una facciata: musiche
afroamericane circolano tranquillamente nel periodo fascista e anzi in molti
casi sono appoggiate dal regime. Quello che viene bloccato semmai è
l'importazione, nel senso che si spinge per creare in Italia musiche con matrice
afroamericana. 

La propaganda fatta sui giornali dal regime era di questo tipo:

![](fascismo3.png)

Il fascismo prova ad italianizzare la musica, ma alla fine va bene un po' tutto perchè
lo scopo è che  la gente ascolti. Quella che c'è qua sopra è chiama *velina*
ed è un documento **privato** che il ministero mandava a tutti i principali
mezzi di informazione in Italia: radio, giornali.. per dirgli di cosa
bisognava e non bisognava parlare. Le *veline* non riguardano solo la
canzone ma le notizie in senso più lato. 

Ecco un esempio del fatto che il fascismo ad un certo punto si mette a supportare
delle forme ibride di canzoni che si basano su un un miscuglio tra testi in
italiano che parlano di amore, etc e musiche che vengono da oltre Italia e sono ballabili:

[**ascolto**: [Fiorin Fiorello - fine anni 20](https://www.youtube.com/watch?v=qMQZA5FGieo)]

Qui sotto un'immagine di come si presenta il disco:

![](fascismo4.png)

"La voce dell'impero" è l'etichetta discografica.
Come si può notare c'è scritto "prodotto italiano autarchicho" come a
sottolineare che "questo lo abbiamo fatto in Italia" e risponde alle
direttive del regime.
Poi c'è anche scritto "Stornello Jazz": lo *stornello* è una forma molto
italiana e popolaresca di canto sopratutto dell'Italia centrale ed è cantato
con una tipica voce da stornellatore (una specie di falsetto); questo
stornello è però *jazz*. Questo genere di riferimento è molto comune in
questi anni: esiste una facciata in cui il regime insiste sull'Italianità ma
il gusto della gente va verso il jazz, verso la musica da ballo.
All'ascolto si sente che c'è una lunghissima introduzione strumentale perchè questo è un
brano da ballare. La struttura è evidentemente americana, è più da jazz. L'obiettivo del
fascismo è propagandare il meno possibile che la musica "non sia italiana".
La **canzone italiana pura è un mito**: il regime spinge per portare avanti
un discorso di nazionalismo radicale e talvolta di razzismo radicale nei
confronti delle musiche di importazione.



# Come si arriva al Festival di Sanremo (1951)

La continuità della canzone italiana come la abbiamo definita fino ad adesso
è pressoché totale fino al 1958 - che possiamo considerare un anno di
"rottura"  - in cui:
- **Domenico Modugno vince il Festival con *Il blu dipinto di blu***,
- in **Italia** vengono lanciati i **dischi a 45 giri**,
- in **Italia** arriva il ***jukebox***.

Franco Fabbri ha proposto il  **concetto di trentennio "musicale"**
ponendolo in rapporto al *ventennio fascista* con il quale si definiscono i 20 anni in cui
il regime fascista governa l'Italia (1923-1943 ~).
Facendo un parallelismo con la canzone, questo ventennio può essere esteso a
trentennio: dalla diffusione nazionale della radio (1927~) fino al 1958.
Durante il **trentennio c'è una continuità della canzone italiana** di tipo:
* **stilistico**: le canzoni suonano allo stesso modo a livello di voci,
  arrangiamenti, tipo di italiano utilizzato,
* **industriale**: a livello gestionale le etichette discografiche sono le
  stesse, idem per autori e musicisti,
* **ideologico**: il tipo di messaggio e di contenuto che viene portato
  avanti è quello.
 
![](fascismo5.png)

Tutto ciò è particolarmente interessante perché stiamo dicendo che un tipo
di canzone definita da una dittatura feroce è rimasta invariata nella prima
epoca della Repubblica democratica italiana. Questo perchè la democrazia
cristiana dopo la prima guerra mondiale si accaparra il controllo della RAI
(l'EIAR è diventato RAI), le persone che lavorano in RAI sono le stesse, ma
la democrazia cristiana dal 1948 imposta il modello della RAI in piena continuità con il
periodo fascista.
Quel tipo di canzone:
* nazionalista, 
* leggera, 
* disimpegnata 
* che non deve far pensare

e deve portare avanti una certa di italianità è funzionale al fascismo così come lo è alla democrazia cristiana.
**Non cambia sostazialmente nulla**.

Per spiegare questa continuità nella canzone facciamo due nomi:
* **Mauro Ruccione**: è uno dei principali autori di canzoni del periodo Fascista,
  ad esempio *Fascetta nera* è sua. Egli è anche uno dei principali autori dei primi anni
  di Sanremo: *Buongiorno tristezza* che vince Sanremo nel 1954, *La
  barca torno sola* che non vinse Sanremo ma ne uscì come grande classico.
* **Giulio Razzi**: direttore dei programmi dell'EIAR. È uno di quelli che
  riceve le *veline* del governo e limita la circolazione di musiche
  americane: da un certo momento in poi l'Italia si dota di leggi razziali
  contro le minoranze etniche sul modello della Germania e l'EAIR firma un
  decreto per cui di escludono brani di autori ebrei e neri dalla
  programmazione RAI; si licenziano i musicisti ebrei. Giulio Razzi è uno
  dei firmatari di questo decreto. È il direttore della programmazione
  e ha un  ruolo dirigenziale nell'EIAR fascista. Rimane in ruoli
  dirigenziali anche dopo la fine della guerra. È uno dei due estensori del
  regolamento del festival di Sanremo.
  
  Il regolamento del festival di Sanremo è quindi scritto dalla stessa persona che
  negli anni del fascismo aveva avallato l'esclusione su base razziale
  delle musiche e dei musicisti.
  
  Possiamo fare un raccordo con tutto ciò che è successo a Sanremo nell'edizione del 2019, quando a vincere
  fu *Mahmood*.

Negli anni 50 l'Italia fa una scelta abbastanza netta di seppellire sotto il
tappeto una serie di cose successe durante il periodo fascista e rifondare
la nazione su altre basi. ma se a livello ideologico il fascismo viene
fortemente osteggiato (repubblica democratica, costituzione), nella pratica
c'è una grande continuità nelle istituzioni che non riguarda solo la
musica, ma in generale la gestione dello stato a più livelli.

Quando nel 1951 si lancia il festival di Sanremo, ciò che si legge sul *Radio
corriere* (la rivista della RAI) è molto simile a quello che si leggeva nel periodo fascista:

![](fascismo6.png)

![](fascismo7.png)

Se ascoltiamo le canzoni dei primi anni di Sanremo, troviamo ancora
**arrangiamenti che provengono dal Jazz, balli latino americani messi in
forma di canzoni**.
Ecco la canzone che *vinse il primo Festival nel 1951*:

[**ascolto**: [Grazie dei Fiori - Nilla Pizzi](https://www.youtube.com/watch?v=IYsH9jgiLHE)]

La prima parte della canzone è senza parole, quindi ballabile, esattamente
come accadeva prima della guerra.

In questa canzone c'è un **ritmo che è il più diffuso della canzone italiana degli anni 50: la Beguine**.

---

La ***Beguine*** è un ritmo di origine afro caraibica che diventa molto popolare
in Italia in questi anni in una versione più rallentata rispetto a quella standard.

![](beguine.png)

Anche "Buongiorno tristezza" è una *beguine*.
Le canzoni dei primi anni di Sanremo sono quasi tutte cosi, forse anche
perchè la *beguine* si presta molto bene per la scansione
dell'italiano (tesi da verificare ma ragionevole).

---

**Nilla Pizzi** e **Claudio Villa sono le due grandi voci degli anni 50** della
canzone tradizionale.

Ecco un video di Nilla Pizzi con l'Orchestra della RAI che in quegli anni ha due
Orchestre: una più tradizionalista e una più moderna, più jazz. Entrambe in
realtà sono molto imbevute di jazz. Quella nel video è l'orchestra più
tradizionalista, diretta da **Cinico Angelini** (uno dei più importanti del periodo):

[**ascolto**: [Vola Colomba - vincitrice del secondo Sanremo nel 1952](https://www.youtube.com/watch?v=0vj26bTTl-Y)]

Il modo in cui la band di Angelini sta sul tempo è un'idea di
swing. Ci sono degli stilemi italiani ma sempre all'interno di un linguaggio
molto internazionale.

p.s. **playback più clamoroso di Sanremo**: [Blur - 1996](https://www.youtube.com/watch?v=hVefc6TrXIQ)
. Il livello di playback è
talmente alto che il chitarrista si rifiuta di suonare e al suo posto c'è
una sagoma a grandezza naturale. 