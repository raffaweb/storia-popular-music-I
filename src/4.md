**06/05/2020**

4. **Il fonografo, la radio** Funzionamento del fonografo, origini culturali e tecnologiche della riproduzione del suono; Edison, Berliner; l'uso musicale del fonografo e la nascita dell'industria musicale; nascita della radio e modelli della radiofonia.


Fino ad ora ci siamo occupati di repertori che ci giravano in forma scritta
oppure come musica dal vivo.

# Le innovazioni tecnologiche

## Il fonografo - 1877

Il **fonografo** viene **brevettato nel 1877 da Thomas Edison**.
Vedremo ora quali sono le evoluzioni che portano a questa invenzione.

*In che **contesto** avviene questa invenzione?*

Siamo sempre alla fine dell'800, che abbiamo visto essere decisivo per le
vicende della popular music e del capitalismo in senso lato. Qui si colloca
l'invenzione del fonografo che rivoluziona la società occidentale.

**Il fonografo modifica il rapporto dell'uomo con il suono**. Prima della
sua invenzione, il suono finiva nel momento in cui veniva
eseguito, la musica si poteva ascoltare solo quando veniva eseguita dal
vivo. C'era lo spartito si, ma non è la stessa cosa che ascoltare
un'esecuzione.
Il fonografo è una cosa del tutto nuova: **per la prima volta gli
uomini riescono a conservare il suono**. Questo cambia moltissime cose, tra
cui ovviamente la musica.

Il principio di funzionamento di un fonografo è molto semplice ed è lo
stesso del giradischi. Già nel corso dell'800 - momento chiave per gli
avanzamenti tecnologici - si fanno esperimenti su come
fissare il suono. Questi esperimenti hanno a che fare con il grande
avanzamento nel settore della medicina (**studio dell'orecchio umano**),
infatti, fino a quel momento non esisteva uno studio sulle patologie
dell'orecchio.

La tecnologia del fonografo si basa su un qualcosa che era già
disponibile ~100 anni prima, solo che nessuno aveva ancora concepito questa
idea, probabilmente perchè:
* L'idea di registrare il suono era completamente inaudita
* il meccanismo di funzionamento  dell'orecchio non era ancora chiaro. Nel momento in cui questo inizia a essere chiaro, si arriva allo sviluppo di una macchina che imita l'orecchio umano.

Le prime macchine del fonografo vengono chiamate *speaking machine* perchè
"parlano", ma in realtà sono delle *listening machine* perchè il principio
su cui funziona il fonografo è quello dell'ascolto, cioè è una ricreazione
meccanica del **funzionamento dell'orecchio umano**.

---

### Funzionamento orecchio umano

![](orecchio.png =50%x)

Fino a quando non si è sezionato un orecchio non si sapeva come funzionasse
l'orecchio interno:
* il **timpano**, ovvero la membrana che raccoglie le
vibrazioni provenienti dall'esterno. 
* complesso sistema di **ossicini** che traducono meccanicamente la
  vibrazione del timpano e la trasportano al **nervo uditivo** il quale è
  collegato con il cervello.

Il principio attraverso cui noi sentiamo è legato all'orecchio medio
(timpano + ossicini). Il timpano funziona come il "telefono senza fili": il
suono tramite la vibrazione, partendo dal fondo del barattolo, passa
attraverso il filo e si trasmette.
Lo studio dell'orecchio umano porta ai primi tentativi di imitare questo meccanismo.

---

Uno dei primi a sviluppare una macchina che imita l'orecchio è
**Édouard-Léon Scott de Martinville** (era un libraio ed ha studiato
anatomia) detto **Scott*** nel **1857**:

### Fonoautografo

Scott ricrea il funzionamento del canale auricolare con un imbuto e una
membrana di pergamena o pelle. Il fonoautografo non registra ancora il suono
ma lo fissa in maniera grafica.

![](fonoautografo.png =40%x)

Il grosso barile è l'imbuto, in alto a sinistra si parla o si suona.
In fondo c'è una membrana (i due cerchietti messi in verticale) legata ad
uno stilo (una puntina) e poi c'è un tamburo ruotante con manovella.
La vibrazione della membrana legata allo stilo, mentre uno gira il tamburo,
lascia un disegno sul tamburo stesso.
Questo disegno è una riproduzione grafica della vibrazione.

Il disegno dell'onda sonora prodotto non è riutilizzabile, non posso
riascoltare quello che ho fatto.
Il **fonoautografo permette solo di fissare le onde sonore su un
foglio**. 

A distanza di anni è stato sviluppato un modo per ascoltare quelle
fissazioni grafiche. 
Scott è il più famoso di quelli che sperimentano su questa novità.

[**ascolto**: [registrazione fatta con il fonoautografo nel 1860](https://it.wikipedia.org/wiki/File:The_first_sounds_ever_recorded_complete_set.ogg)]

[**libro consigliato** se interessa la storia culturale del suono: **The Audible Past - J. Sterne**.]


### Orecchio fonoautografo

**Alexander Graham Bell** (uno degli inventori del telefono) ha costruito l'orecchio fonoautografo.

![](orecchio-fonoautografo.png =40%x)

L'orecchio fonoautografo funzionava allo stesso modo del fonoautografo ma
con un vero orecchio umano che era stato staccato da un cadavere e montato
su questo trespolo collegando agli ossicini un pennino per incidere un
foglio, disegnando la forma d'onda.


### Edison

Si basa sulla stessa idea del fonotaugrafo con la grande differenza che **si
può riascoltare quello che si è registrato**.
Viene inciso un cilindro e facendolo ripassare nella stessa macchina si può
riascoltare l'incisione.
Edison in quel momento è pienamente dentro un sistema industriale, egli è a
capo di centinaia e centinaia di operai che lavorano per lui. 
Nel 1877 Edison aveva già inventato il telegrafo (per trasmettere
impulsi da un lato all'altro dell'oceano), la lampadina, la cinepresa, e
altre macchine legate al primo cinema.
Nel **1877 c'è la prima presentazione del fonografo che 1878 ottiene il brevetto**.

![](edison-fonografo.png =40%x)

### Funzionamento fonografo

Si parla dentro il padiglione che termina con un diaframma (materiale
vibrante quando riceve onde sonore).
Sul diaframma c'è una puntina (needle) che incide il cilindro che ruota.
L'incisione avviene con una linea a spirale che parte da un punto e avvolge
tutto il cilindro fino alla fine

![](funzionamento-fonografo.png)

[**video:** [primo modello commercialae di fonografo](https://www.youtube.com/watch?v=K5O-t4ftsvE)]

`Mary had a little lamb` è il primo suono registrato (da edison) nella
storia dell'umanità ed è la stessa prova fatta nel video qua sopra. Erano
usati fogli di alluminio.
Come si può sentire alcune frequenza vengono riprodotte meglio di altre.

Questo modello ha i cilindri in cera:
[**video:** [fonografo 1903](https://www.youtube.com/watch?v=wRTgl0qx6wE)]

Cerotp, il nome dell'impresa di Edison *Speaking Phonograph* è testimonianza
del fatto che Edison stesso aveva scarsa fiducia nelle applicazioni musicali
del fonografo a cilindri: dati i limiti tecnici, il suo inventore immaginava
di usarlo specialmente per la registrazione del parlato.
La musica era però comparsa nell'elenco, qui di seguito, delle sue
applicazioni:
1) come ausilio per la scrittura di lettere,
2) per incidere "libri fonografici" destinati ai non vedenti,
3) per insegnare a parlare,
4) per la musica,
5) per raccogliere le voci dei proprio cari,
6) per creare giocattoli parlanti o musicali,
7) per orologi e sveglie parlanti,
8) per i discorsi di uomini celebri,
9) per conservare lezioni,
10) come ausilio per perfezionare l'arte del telefono.

Ci vollero comunque almeno cinque anni di miglioramenti perchè
l'apparecchio, in questa fase chiamato grafofono, raggiungesse una qualità
accettabile anche solo come supporto alla stenografia.

---

### Grafofono

Evoluzione del fonografo con una differenza minima: come viene inciso il
solco.
Nel fonografo: la puntina incide andando su e giù.
Nel grafofono: la puntina incide in orizzontale ed è lo stesso principio dei
dischi in vinile.

---

### Grammofono - Emile Berliner 1887/88
Berliner studia la macchina di Edison e ne sviluppa un'altra.
Il brevetto di Berliner è su un disco, non più su un cilindro.
La macchina funziona allo stesso modo del grafofono ma incide un disco.

[**video:** [grammofono](https://www.youtube.com/watch?v=5qJ20Tweny4)]

Il grammofono permette di riprodurre i dischi comprati

## Come il fonografo (1877) e il grammofono (1887) vengono sfruttati dalla musica

Il grammofono non sostituisce il fonografo immediatamente. C'è un lungo
periodo in cui le due tecnologie sopravvivono in parallelo, anche perchè il
fonografo permette di registrare in casa.
Ad un certo punto il grammofono si impone definitivamente e per tutto il 900
va avanti la tecnologia del disco.
**L'invenzione di fonografo e grammofono e il loro sfruttamento da parte
dell'industria musicale (che inizia a fine 800) inaugura il 900 in quanto
secolo in cui la musica è stata venduta su supporto fisico.**
Ora noi siamo abituati a pensare alla musica
come qualcosa che stia su di un supporto fisico, ma questo concetto è
tipicamente 900esco e sta pian piano sparendo (il disco è oggi un
medium residuale per ascoltare la musica).

Uno dei motivi per cui il **grammofono si impone sul fonografo** è che il
fonografo ha degli importanti limiti a livello di registrazione:
i cilindri di stagnola o cera non sono copiabili e questo è un grosso limite
per lo sviluppo industriale delle registrazione in ambito musicale.
Come si fa a registrare tante copie di un cilindro? Si fanno tante
registrazioni, oppure si mettono tanti fonografi azionati contemporaneamente.
Non è un sistema efficiente dal punto di vista industriale.

Il **disco grammofonico può essere copiato**. A partire da una matrice si
possono ottenere infinite copie del disco originale e questo è uno dei
motivi principali della sua supremazia.

L'idea di utilizzare il fonografo per la musica pare risalga al 1889.
**Louis  Glass** adatta dei fonografi per uso pubblico: installa a San Francisco in
una fiera delle specie di antenati del jukebox. Monta dei fonografi con una
specie di stetoscopio, dove con l'inserimento di un gettone era possibile
ascoltare i suoni registrati sui cilindri... queste stazioni simil-jukebox
hanno grande successo
e da qui nasce l'idea di stampare prima cilindri e poi dischi.

Le prime compagnie che si mettono a stampare cilindri fonografici e dischi
grammofonici sono in gran parte i principali soggetti dell'industria
musicale del 900. La prima compagnia è la **Columbia** che sarà
l'etichetta di Bob Dylan  

### Qualità della registrazione

Noi percepiamo la qualità del fonografo come molto bassa, ma per gli
ascoltatori dell'epoca non era così. C'è però un limite fisiologico di
riproduzione sul fonografo legato all'acuto che abbiamo sentito nel video un
po' sopra. Il fonografo ha dei limiti di fonogenicità (resa ottima sulle
frequenze medio alte, ma pessima sulle basse), che seleziona di molto il
repertorio registrato. Ecco i primi casi in cui la tecnologia filtra quello che
la gente può ascoltare. Il fonografo permette di riprodurre pochi minuti di
musica escludendo tutta la musica lunga: le
opere liriche non funzionano bene perchè per 1h di musica, a botta di 2
minuti alla volta ci vuole troppo tempo, mentre funzionano bene le
canzoni o le arie d'opera.

Una delle spinte che il fonografo da alla popular music è che è molto facile registrarla.

Abbiamo detto che il fonografo rende molto bene su certe frequenze: quelle
medio-acuti, ergo si sposa bene con le voci tenorili (molti tenori vengono
infatti registrati su fonografo). **Enrico Caruso** già nei primi anni del 900 vendette più di 1 millione
di copie con un incisione fonografica di "Vesti la giubba" (l'aria dei
Pagliacci). Sicuramente li vende perchè  è famoso ma anche perchè il
fonografo rende bene la registrazione della sua voce:

 [**ascolto** [Vesti la
Giubba - Caruso 1902](https://www.youtube.com/watch?v=2680mu1dOkw)].

Un altro suono che rende bene su fonografo è il fischio umano. Nel primo
repertorio fonografico c'è un grande repertorio di fischiatori
professisonisti:

 [**ascolto** [George Johnson - The Whistling
Coon](https://www.youtube.com/watch?v=sVYHSlEssYY&t=11s)].

Anche le bande di ottoni rendono bene su fonografo. Ci sono infatti tante
incisioni della banda di *John philip sousa* (autore dei più importanti inni
per banda, inno nazionale americano, etc):

 [**ascolto** [stars & stripes
forever su fonografo ](https://www.youtube.com/watch?v=aAb2hP5028s)].

Negli Stati Uniti ben presto il repertorio che aveva fatto la fortuna
iniziale del fonografo dilaga anche su disco e i primi 10-15 anni della
sua industria in questo paese definiranno i temi principali attorno ai quali si snoderà
la storia della popular music in tutto il secolo a seguire: il favore
accordato alle musiche che "suonano meglio" in un certo contesto
tecnologico, il predominio delle forme brevi, il ruolo dominante della
canzone, l'importanza della musica afroamericana e della sua emancipazione.

## Radio
L'Innovazione successiva che rivoluziona le politiche dell'industria musicale
è la radio; anch'essa prodotto del sistema industriale che si va
costruendo. Siamo negli anni 20, anni che vedono fiorire il jazz, la commedia musicale
americana, il 78 giri, anni che danno il via al cinema sonoro e la musica da
film. È in questo contesto che si la radio..

Il soggetto principale è **Guglielmo Marconi** (*Marconi's industries*). Egli, come Edison, non è
solo un inventore ma anche un imprenditore.
Marconi inizia a sperimentare sulla radio agli inizi del 900; nel 1901
riesce a trasmettere dall'oceano atlantico un segnale telegrafico, nello
specifico trasmette la lettera "s" in alfabeto morse.
Si comincia ad intuire che questa tecnologia - con le onde radio - può
essere sfruttata per implementare altre cose (il primo pensiero non è la
musica, bensì la comunicazione): trasmettere
la voce da un punto ad un altro. Nella prima guerra mondiale si iniziano ad
usare degli apparecchi simil radio per comunicare tra le linee.
I governi intuiscono subito che  la radio è un mezzo potente e quindi fanno
subito in modo che la *Marcony Company* o le sue filiali non si
impadroniscano della radiofonia: negli Stati Uniti ciò viene contrastato con la
concorrenza commerciale mentre in Europa si ha un monopolio di Stato. 

**Il passaggio che ha un impatto profondo sulla storia del 900 è quello
dall'idea di radio come ricetrasmittente a quello di radio come
broadcasting: ovvero non uno da uno, ma da uno a molti.**
Per farlo serve da subito un grosso sforza industriale: 
* dotarsi di stazioni
radio che possano trasmettere su lunghe distanze, 
* fare in modo che la popolazione abbia gli apparecchi per ricevere.

**Questo processo inizia a mettersi in atto già dagli anni 20 del 900 
e nel 1920 la stazione creata da Marconi in Cornovaglia comincia a
trasmettere**. Nel giro di pochissimi anni molte altre corporation entrano nel
mercato della radio e iniziano a trasmettere musica, comunicati, notizie.

Fin da subito si sviluppano due modelli di radiofonia che rimangono
centrali fino ad oggi, e sono di cruciale importanza per capire come si è
sviluppata la popular music nel 900:
1) **privatizzazione**: liberalizzaazione dell'uso della rado; qualunque
   privato può trasmettere,
2) **statalizzazione** delle onde radio; solo lo stato ha diritto di
   trasmettere su territorio nazionale.

Questi due modelli vengono scelti rispettivamente da Stati Uniti e paesi
Europei.
Gli **Stati Uniti scelgono il modello della privatizzazione** e già negli anni
20 si contano più di 200 stazioni (indicate con
sigle tipo KDKA, KDCC, ecc). Negli Stati Uniti ogni radio si specializza sul
suo territorio: nascono moltissime stazioni radio che si sostentano con la
pubblicità e piano piano targetizzano il proprio pubblico trasmettndo
pubblicità e musica che piace a chi vive in quella zona.

Una delle corporation più importanti è la ***RCA*** (Radio Corporation of
American) fondata nel 1926: è la prima a trasmettere attraverso
network nazionali.
Le reti statunitensi nascono in quel momento: la RCA fonda la NBC (*National
Broadcasting Company*), la Columbia fonda la CBS (*Columbia Broadcasting System*)..

Il fatto che  il panorama della radio degli Stati Uniti sia così frammentato
aiuta qui, alla definizione di molti generi musicali: il blues, il country
western , il rock'n'roll, il folk... anche grazie al fatto che c'e un
sistema radiofonico liberalizzato che può trasmettere qualsiasi compresa
la pubblicità.

Tutt'oggi negli Stati Uniti è prediletto il modello della privatizzazione.

In **Europa si sceglie il modello opposto**, anche perché è fatta
di Stati molto più piccoli.
Lo Stato ha il monopolio sulle frequenze ed ha il diritto di trasmettere sul
territorio nazionale. Negli anni 20 si definiscono le prime radio di
Stato, la più famosa è la ***BBC* (British Broadcasting Company)** (che tutt'oggi è la rete pubblica inglese)
fondata nel 1922. Pochi anni dopo nel 1926 la BBC ha 1.800.000 abbonati.
Cosa vuol dire essere **abbonati**? Vuol dire pagare un canone per ascoltare
la radio. La radio qui non si paga con la pubblicità ma con
l'abbonamento.
In Italia succede la stessa cosa: nel **1924** viene fondata la ***URI(Unione Radiofonica Italiana)*** 
che diventa poi nel 1928 ***EIAR (Ente Italiano Audizioni Radiofoniche)***
che a sua volta nel **1945** diventa ***RAI (Radio Audizioni Italiane).***
Il monopolio dello stato ha una serie di implicazioni.
La radio in Italia nasce sotto il regime fascista e quindi con le necessità
che ha il fascismo di trasmettere determinate notizie.
Tutto ciò influisce anche sullo sviluppo della canzone italiana in quel
periodo.

In Italia la radio è stata monopolio di stato fino alla fine degli anni 70
quando grazie ad una serie di sentenze sono nate le prime radio libere e poi
radio private. Prima degli anni 70 in Italia era illegale trasemettere sulle
frequenze radio, idem in Inghilterra.

---

[**film** *I love radio rock*: film sulle radio pirata.]

Ho visto il film che è ambientato nel 1966. In quegli anni il monopolio
della radio inglese era in mano allo stato e uno dei modi per trasmettre in
Inghilterra in maniera legale era uscirne dalla giurisdizione. Nacque in
questo modo "Radio Caroline" nel 1964, come una delle più grandi radio
pirata, che tramsmetteva 24/24 musica pop e rock su una grande nave
navigando acque non britanniche. Dal 67 però venne emanata una legge che
vietava la trasmissione alle radio pirata su territorio inglese.

---

**Che relazione ha tutto questo con la musica?**
Il successo del grammofono aveva dato un grosso stimolo al promotori della
radio tant'è che nel 1916 un giovane, David Sarnoff, dipendente della *American Marconi*
aveva scritto "Ho in mente un piano di sviluppo che farà della radio uno
strumento domestico, allo stesso modo del piano o del fonografo. L'idea è di
portare la musica nelle case vie etere". Sarnoff era stato premonitore in
questo senso e più tardi sarà il presidente della RCA. La radio trasmette
musica fin dall'inizio, principalmente ripresa dal vivo nei propri studi.
Attorno al 1928 quasi tutte le trasmissioni radiofoniche della costa
orientale degli Stati Uniti iniziano attorno alle 18 per finire a mezzanotte
e l'ultima ora di trasmissione è dedicata alla musica da ballo, all'opera, a
della musica orchestrale. La radio è subito un concorrente formidabile del
disco, battendolo negli anni della crisi economica. Questo fa si che gli
interessi economici legati al mondo della musica non siano in mano ad un'unica
industria e il conflitto tra le varie parti in causa, segnerà i decenni
successivi determinando l'affermazione di alcuni generi musicali associati
ai vincenti di questa lotta. Negli Stati Uniti questa "guerra" ha inizio già
nel primo decennio del 900 quando nel 1909 viene approvata, sotto la spinta
di alcuni compositori, una legge sul copyright che stabilisce un compenso
per i diritti di riproduzione fonomeccanica, da pagare per ogni disco,
cilindro, rullo di pianola confezionato.
Nel 1914, gli editori di Tin Pan Alley, per tutelare ulteriormente la propria attività
rispetto a queste nuove applicazioni commerciali fondano l'***ASCAP
(American Society of Composers, Authors and Publishers)***, l'equivalente
dell'antenata SIAE italiana, attiva dal 1882.
Il confliett overo e proprio si scatena però a causa della natura
propriamente commerciale della radio: si capisce che un certo tipo di
pubblico può essere targetizzato e reso fedele  alle trasmissioni proprio
grazie alla scelta del genere musicale. Inizia a farsi strada l'idea di
*format* radiofonico. Questo inizia a gettare le basi per una frammentazione
sempre più dettagliata dei generi musicali, attirando l'attenzione
dell'ASCAP: la musica più usata nelle trasmissioni è popular music
appartenente al repertorio di Tin Pan Alley. Il fatto che grazie al suo
utilizzo le radio ricavino utili pubblicitari, fa ricadere la trasmissione
radiofonica nella casistica del Copyright Act del 1909 che impone il
pagamento di royalties se la musica viene utilizzata a fini di profitto.
L'ASCAP  fa richieste molto stringenti alle radio che le considerano molto
esose, motivo per il quale nasce nel 1923 la ***NAB (National Association of
Broadcasters)***.
Autori ed editori accusano le radio per aver danneggiato il mercato
discografico, offrendo music gratis. Le royalties raccolte dell'ASCAP per
l'utilizzo radiofonico del proprio repertorio ammontano a 35.000 di dollari
nel 1923 per arrivare a quasi 6 milioni di dollari nel 1937 quando
costituiscono i 2/3 dell'entrata dell'industria editoriale. Questo mostra
sicuramente la grande efficacia dell'ASCAP ma allo stesso tempo la sua
fragilità: senza quei diritti, l'industria editoriale non starebbe più in
piedi.

Sono gli anni in cui si apre un altro fronte che vedrà il suo splendoro
negli anni a seguire della crisi del 1929: alcune radio con il desiderio di
risparmiare iniziano a violare il diritto di trasmettere dischi commerciali:
nascono i primi ***disc jockeys*** che cavalcano un disco portandolo al
successo.
Nel 1935 il dj *Martin Block* a New York raccoglie milioni di ascoltatori
con il suo programma sponsorizzato che pone le basi per la programmazione
basata su *format*. Il successo di programmi come questo costituisce una
minaccia per l'attività di molti musicisti, che negli anni della crisi
economica hanno trovato nelle scritture radiofoniche la fonte principale di
reddito.
In vista della fine dell'accordo con l'ASCAP le stazioni radio aderenti alla
NAB finanziano nel 1939 la costituzione di un'altra società di raccolta dei
diritti alternativa all'ASCAP, nasce la ***BMI (Broadcast Music
Incorporated)***.
Nel 1940 rende note le proprie richieste che comporterebbero per la maggior
parte delle radio una aumento del 50% del costo annuale della licenza: le
radio si oppongono dicendo che se l'ASCAP non riduce le sue pretese, il suo
repertorio sarà messo al bando. L'industria editoriale di Tin Pan Alley
pensava di avere il coltello dalla parte del manico in quanto presumeva che
le radio non avrebbero potuto fare a meno del suo repertorio fatto dalle
canzoni di *Gershwin, Porter, Berlin* e invece... è proprio così: nella BMI
sono rapprensentati autori ed editori fino ad allora marginali ma che godono
in certe zone o fasce di popolazione di un crescente successo. Stiamo
parlando della musica country, di quella latinoamericana, del blues, dei
cataloghi di musica classica tra cui quelli di Ricordi.. tutto ciò provoca
una trasformazione nei gusti musicali degli americani e a catena del resto
del mondo.
Quando l'ASCAP proverà a rinegoziare, oramai il periodo d'oro di Tin Pan
Alley sarà finito e molte musiche che non sarebbero mai emerse
all'attenzione del pubblico hanno gettato le proprie fondamenta.

Un'altro fenomeno tipicamente americano ma che conseguenze musicali
internazionali è quello della trasmissione radiofonica dei dischi e dal
dilagare del fenomeno dei ***Dj***. Nel 1942 alcune case discografiche - tra
cui la *Capitol* appena fondata - hanno abbandonato l'idea che la radio
deprima il mercato.
I dj hanno dimostrato di poter fare
molto per la promozione di un disco e molti discografici li favoriscono
pagando addirittura bustarelle affinchè un certo disco potesse essere spinto
intensamente. Il sindacato dei musicisti cerca tramite la legge di opporsi
alla trasmissione di dischi in radio ma con scarsi risultati. Si gioca la
carta della pressione indiretta: se le radio non smettono di trasmettere i
dischi i musicisti non ne produranno più. Lo sciopero dell'incisione dura a
lungo ma quando l'agitazione finisce, i cantanti solisti - che prima erano i
musicisti più in ombra all'interno delle grandi orchestre dell'era dello
swing - sono pronti a diventare i grandi divi della popular music.

## Approfondimento "Race, hillbilly, crooners: le voci dell'America al microfono" (capitolo 13)

Il mondo musicale del 900 differisce in maniera sostanziale dal secolo
precedente dal fatto che la musica viene ascoltata attraverso altoparlanti e
prodotta per questo scopo. È infatti molto più corretto non tanto fare una
periodizzazione basato sul cambio del secolo ma pensare ad un periodo nel
quale la music popular si separa da quelle colta e da quella di tradizione
orale, in cui diverse tradizioni si mescolano, in cui si forma l'industria
musicale, in cui le innovazioni tecnologiche si fanno strada, i nuovi media
sonori prendono il sopravvento e **l'altoparlante diventa il protagonista
della circolazione e produzione musicale (parliamo del periodo che va grosso
modo da metà 800 fino alla Prima Guerra Mondiale).** Questo è il vero 900.
 
Siccome è negli Stati Uniti che i nuovi media si diffondono più rapidamente,
è naturale che la sua industria dell'intrattenimento ottiene la supremazia
mondiale e la popular music americana degli anni 20 in poi sia fortemente
legata alle musiche che 30,40,50 anni dopo invaderanno il mondo.
Non c'è solo la già citata Tin Pan Alley. La produzione NewYorkese e
Hollywoodiana costituisce il cuore dell'industria musicale
indirizzandosi alle classi medio-alte, mentre il disco e la radio portano
alla luce una varietà di produzioni locali che non trovano mercato tra i
ceti popolari. Ci si rende conto che i neri possono permettersi di
acquistare un disco e viene coniato un termine per definire i dischi fatti
dagli afroamericani per gli afroamericani *race records*. Sono gli anni in
cui iniziano gli studi etnomusicologici fondamentali per la musica oopolare.

Sono gli anni in cui inizia ad avere successo il blues e parallelamente la musica country
(musica dei bianchi delle classi lavoratrici) da
non confondere con il country blues (musica dei neri).
La musica Country riceve un'attenzione immediata dalla radio: si crea un
target di ascolto e gli investitori non mancano. Tra i musicisti country di
maggior successo si ricorda *Dallhart*.
Ciò che è da sottolineare per gli artisti di questi anni è l'uso della voce
in combinazione al microfono; si iniziano ad amare "voci vere" non più
quelle tetrali e dell'opera.
Si sviluppano tecniche di canto che tengono conto dell'impiego del
microfono. Per farsi sentire al di sopra dell'orchestra non è più necessario
impostare la voce secondo le tecniche classiche adatte all'opera: grazie
all'amplificazione sip uò addirittura sussurrare nel microfono, mantenendo
una pronuncia vicina a quella dell'espressione verbale quotidiana. La
tecnica viene battezzata ***crooning*** dal verbo *to croon* (sussurrare) e
i cantanti che la applicano saranno chiamati ***crooners***. Sinastra è tra
i più celebri rappresentanti.



