**13/05/2020**

6. **Il rock and roll negli Stati Uniti**
La popular music negli Stati Uniti nel secondo dopoguerra: Rhythm and blues, rock and roll; modelli del rock and roll; il contesto culturale del rock and roll e i media: tv, cinema, disco; nuove
tecnologie per la musica: il disco in vinile, la chitarra elettrica, il basso elettrico, il juke box; la diffusione del rock and roll nel mondo.

# Rock and roll - contesto socio culturale e innovazioni tecnologiche

Il secondo dopo guerra è un momento di cambiamento radicale per gli Stati
Uniti che riguarda :
* la società,
* l'introduzione di una serie di tecnologie per la musica, fondamentali per
  capire come si è sviluppata la popular music da li in poi,
* nuovi nuove generi musicali, primo fra tutto il *rock and roll* che è
  divenuto uno dei simboli dell'influenza statunitense in tutto il mondo.

Nel nostro percorso ci siamo sempre soffermati su come i mezzi che
permettono di fare e ascoltare musica hanno un legame diretto con il tipo di
musica che viene fatta. Questa affermazione era vera nel passato ed è vera
oggi.
Lo snodo del secondo dopo guerra si lega proprio ad alcune tecnologie
che cambiano radicalmente il modo in cui la musica viene fatta e ascoltata.

Il contesto più ampio è quello degli Stati Uniti degli anni 50 che hanno
vinto la guerra (1945). È l'unico paese tra i vincitori che non ha avuto la
guerra in casa, quindi si può permettere di convertire parte delle industrie
belliche per produrre altre cose. La società statunitense è particolarmente
florida, sull'onda della vittoria della guerrà c'è grande ottimismo ed un
crescente potere d'acquisto: gli americani hanno a disposizione molti soldi
e possono spenderli per comprare auto, elettrodomestici, quello che serve
per fare ed ascoltare musica...
Tutto ciò accadrà in Europa un poco dopo in quanto i primi anni del
dopoguerra sono dedicati a ricostruire un paese distrutto dalla guerra.

È in questo contesto che negli Stati Uniti si va definendo un gruppo sociale
di giovani che prima non c'era: quelli che stanno tra l'età lavorativa e
l'infanzia.  Fino a quel momento, un giovane usciva dalla scuola
dell'obbligo e cominciava a lavorare immediatamente. Il maggiore benessere
che si va a creare negli Stati Uniti dilata la fascia intermedia in cui si
sta ancora studiando e si comincia a lavorare ma si è ancora sostanzialmente
a carico dei genitori i quali avendo uno stipendio stabile possono
permettersi di far studiare i figli.
Il fatto che si crei una **fascia di giovani che per la prima volta ha del
tempo libero, delle disponibilità economiche è una delle ragioni che sta
alla base dello sviluppo di una musica esclusivamente per i giovani**.
Stiamo parlando del **rock and roll**. Esso non sarebbe potuto diventare il
simbolo dei giovani di tutto il mondo se non ci fosse stata in primis una parte
della popolazione americana deputata a fruire quel tipo di musica: che può
comprare dischi, ascoltare musica alla radio, *juke box*, investire molta
parte dei suoi soldi in bene voluttuari. Questo è ancora oggi, in parte, uno
dei meccanismi che garantisce il funzionamento dell'industria discografica:
negli ultimi anni la situazione è un po' cambiato rispetto al mezzo fisico.

**In questo contesto socio culturale si sviluppano una serie di tecnologie
che segnano il passaggio nella metà del 900 nell'ambito della musica:**

* **Il registratore a nastro** che permette di registrare la musica in modo
  nuovo introducendo una qualità del suono migliore e per la prima volta,
  timidamente, la possibilità di fare l'editing. Fino a questo momento si
  registrava incidendo direttamente una matrice di disco (all'inizio) e poi
  si usavano altre tecnologie intermedie ma non c'era la possibilità di fare
  quello che si fa oggi in studio di registrazione ovvero registrare le
  sezioni separate.

  Il registratore a nastro è un esempio classico dello snodo del secondo
  dopo guerra perché è bottino bellico: il brevetto è dei tedeschi del
  periodo nazista. Gli americani scoprono la sua esistenza perché nel
  periodo della guerra i tedeschi possono permettersi di trasmettere tutta
  la notte ininterrottamente musica orchestrale. All'epoca l'unico modo per
  far sentire un orchestra in radio era avercela in studio perché il disco
  non teneva più di qualche minuto di musica. I tedeschi invece potevano
  permettersi di dare sfoggio di potenza avendo sempre un orchestra che
  trasmetteva in maniera continuativa. Americani e russi prendono dunque
  tutti i registratori a nastro che trovano per svilupparne la tecnologia.
  Dalla fine degli anni 40 si iniziano ad utilizzare negli Stati Uniti i
  registratori a nastro in radio per trasmettere canzoni o per fare montaggi
  (applusi su una battuta di un comico, o editare un discorso di un
  politico, togliere i  fischi).

* **disco in vinile**. Fino a questo momento il disco è a 78 giri ed è su
  gommalacca, materiale molto stabile ma facilmente infrangibile. Dal
  **1948** vengono lanciati due formati diversi di disco:
  * il **45 giri**: (piccolo) 3-4 minuti per lato, contiene un singolo per ogni lato
  * il **33 giri**: (grande) 15-20 minuti per lato, formato album.
  
I due formati sono oggetto di una competizione industriale. Il 33 giri è
lanciato dalla ***Columbia***, mentre il 45 giri dalla ***RCA***.
Queste due compagnie dominano il mercato americano e contemporaneamente
(1948) lanciano due formati concorrenti.
La differenza sostanziale tra i due formati risiede in quella che viene
chiamata **guerra delle velocità**: c'è un periodo in cui i consumatori
devono decidere se dotarsi di un giradischi a 33 o a 45 giri. 
Questi formati rimarranno i principali fino all'avvento del CD (anni 80).

Il **33 giri detto anche LP (*long playing*)** diventa il formato tipico
della musica colta e del jazz perché si presta bene per contenere forme
lunghe.
La **musica pop si appoggia quasi esclusivamente sul 45 giri** perché:
* è un formato molto economico sia da produrre che da comprare,
* è perfetto per un mercato basato sulle singole canzoni, 
* è perfetto per i giovani che possono comprare a basso costo le loro
  canzoni preferite e ascoltarle come preferiscono attraverso una grande
  quantità di nuovi apparecchi di riproduzione (le fonovaligie, i
  mangiadischi). La fonovaligia è un tipo di apparecchio per ascoltare la
  musica che diventa patrimonio dei giovani, laddove prima il vecchio
  grammofono era uno strumento per la borghesia e più in generale per gli
  adulti:
   
    Fonovaligia italiana:
  
  ![](fonovaligia1.png)

    Mangiadischi a batteria, appositamente per i 45 giri (il 33 non ci
    entra):
    
    ![](mangiadischi.png)

Vengono messe in commercio anche le prime **radio a transistor** - quelle portatili:

![](radioportatile.png)

Ancora non siamo alla portabilità del *walkman* (anni 70) ma questo ne è
l'inizio.

IL dopoguerra segna anche l'introduzione in massa del ***juke box*** nei bar e
nelle tavole calde americane. In America ciò avviene già dagli anni 40
mentre in Italia solo dalla fine degli anni 50. Il *juke box* stile "Happy
days" funziona con i 45 giri, ne può contenre anche cetinaia e permette ai
giovani di scegliere la canzone che preferiscono.
Il termine **"gettonare"** in Italia deriva dal juke box, perchè per
ascoltare una canzone si inseriva un gettone. La canzone più gettonata era
quindi quella più popolare, che aveva ricevuto più gettoni.
Il *juke box* ha un'altra novità, esso ha una grossa cassa installata sotto
e questo fa si che è **il primo modo di ascoltare musica al alto volume**.
Il fatto che abbia un grosso altoparlante serve anche a pompare le basse
frequenze, aggiungendo alla musica quello che è il **livello corporeo**.

La dimensione massima di un 45 giri ha delle conseguenze importanti sui
limiti degli stessi singoli: non si possono fare canzoni più lunghe di ~ 3 min
e mezzo, 4 min e quando questo accade sono delle eccezioni; più sono lunghe
più si deteriora la qualità su disco che ha uno spazio - fisicamente
parlando - limitato: più i solchi sono vicini più bassa è la qualità ed il
volume, più i solchi sono distanti e più la qualità è alta. Questa è la
ragione per cui chi fa *scratch* usa dei 33 giri con le distanze fra i
solchi maggiore, anche per potersi muovere più facilmente.
La tecnologia ha un impatto diretto sulla musica che viene prodotta. Lo
stesso succederà alla fine degli anni 60, quando si afferma l'album (il 33
giri), il quale impone il limite di durata di quello che sarà il
*progressive rock*: non più di 20 minuti per brano perché non ci sta su una
facciata.

Quello che ora chiamiamo ***format radiofonico*** inizia ad affermarsi in
questi anni all'incrocio tra la disponibilità del 45 giri e la necessità di
avere brani corti; anche il *juke box* stesso funziona meglio con brani
corti in quanto l'obiettivo è far selezionare il più alto numero possibile
di brani.

La novità delle **basse frequenze** detta poco fa è legata anche al fatto
dell'introduzione di **nuovi strumenti musicali**, altra grande novità di
questi anni 50. Gli strumenti in questione sono:
* la **chitarra elettrica**,
* il **basso elettrico**,

che sono essi stessi alla base dell'origine del rock and roll, ma più in
generale di un ripensamento radicale di quella che è la popular music in
quanto diventano lo standard per infiniti musicisti da qui in poi.

Il quadro storico sulle tecnologie che abbiamo fatto, ci fa vedere come in
realtà le tecnologie nate siano abbastanza indipendenti ma in dialogo l'una
con l'altra: il basso elettrico permette più facilmente di registrare le
frequenze basse, il *juke box* permette di ascoltarle meglio e di dare un
senso al fatto che ci siano.

L'introduzione degli strumenti elettrici cambia radicalmente il tipo di
organico che è quello tutt'ora alla base del rock classico.
Si inizia dal ***rhythm and blues*** per arrivare al ***rock and roll***.

### La chitarra elettrica

L'innovazione della chitarra elettrica è rapida. Negli anni 40 inizia a
essere messa in commercio e i modelli di allora rimangono quelli tutt'oggi.

La storia della chitarra elettrica ha pochissima evoluzione.
Ecco un breve schema dei modelli lanciati tra gli anni 40 e gli anni 50 che
sono  tutt'oggi ancora apprezzati dai musicisti:
* 1948 ***broadcaster***, poi ***telecaster*** (Leo Fender),
* 1951 ***basso elettrico Fender***,
* 1952 ***solid body Gibson*** (firmate Les Paul),
* 1954 ***Stratocaster***

I miglioramenti apportati negli anni sono cose marginali: *pickup*, colore..
Pensiamo al fatto che una chitarra *solid body* potrebbe avere appunto un
qualsiasi *body* eppure tutt'oggi è rimasto sostanzialmente quello di una
volta.
Questa inerzia nell'evoluzione dello strumento può anche essere associata al
fatto che una volta si faceva un "rock migliore" e quindi gli strumenti di
una volta sono anch'essi migliori. La cosidetta **retromania** per
intenderci.
Il fatto che si voglia avere la "telecaster" con quella forma li e non una
chitarra con una forma bizzarra, è comunque una cosa che non a che vedere
con la qualità dello strumento: se la telecaster fosse a forma di cuore
suonerebbe uguale, ma nessuno la comprerebbe.

### Come si definisce il rock and roll

Le modifiche delle orchestre del mondo del jazz sono decisive nel cambio del
*sound*. Si definisce in questi anni un filone di musica fatta da afro
americani, in primis per afroamericani che va sotto diversi nomi.
Il primo momento in cui si riconosce che c'è questo tipo di musica è nel
dopoguerra e le viene dato un nome piuttosto razzista: ***race records***.

*Race Records* è il nome che la rivista ***Billboards*** (la più importante
rivista dell'industria musicale americana) da alla musica fatta dagli
afroamericani per gli afroamericani che è molto simile a quello che sarà il
*rock and roll*.
Ad un certo punto questa etichetta (*race records*) viene considerata troppo
razzista, e dal 1949 comincia a chiamarsi ***rhythm and blues*** ad indicare
non solo il legame con il blues delle origini ma anche questa
nuova musica più ritmata che è l'evoluzione di quella delle orchestre da
ballo e che ora è fatta sopratutto con gli strumenti elettrici (o con il loro inizio).
*Rhythm and blues* raggruppa sotto di se tantissime cose anche motlo diverse
tra loro, ma
tutte accomunate dal fatto che si tratta di una musica per neri.

Il ***rock and roll*** nasce proprio da questo: ad un certo punto ci si
rende conto che queste musiche nere per neri cominciano ad essere ascoltate
anche dai *teenager* bianchi perché le trovano affascinanti, proibite...
motivo per il quale l'industria discografica si inventa un nuovo nome per
chiamare la stessa cosa.
In parallelo una nuova generazione coetanea dei suoi ascoltatori di
musicisti bianchi comincia a fare queste musiche per un pubblico bianco e in
molti casi le ripulisce, privandole di una serie di connotazioni razziali ma
anche sessuali. Questo è uno di quei generi che nasce come nero ma diventa
famoso come bianco proprio come il *rap* negli anni 80.

Ascoltiamo un Brano di inizi anni 60, che è nel filone del rhythm and blues
e che al suo interno contiene il termine rock and roll. Questo termine prima
di diventare un'etichetta per la musica bianca, lo si trova all'interno di
molti testi di canzoni rhythm and blues con il significato sia di "ballo"
che di "sesso". Il termine viene scelto dall'industria per attenuare il
carattere razziale del rhythm and blues il quale a sua volta usa rock and
roll per indicare "ballare e fare sesso".

Un nota: "ballare" e "fare sesso" sono due cose che sono strettamente legate
tra loro da sempre: i balli sono sempre una specie di surrogato sociale del
rapporto sessuale, si usano per conoscerci, per corteggiarsi e sopratutto
queste  musiche che hanno una forte componente corporea (basso, groove)
hanno sempre una forte connotazione sessuale.

Il suono del primo rock and roll che qui è ancora rhythm and blues:
particolare attenzione anche al testo che si presenta molto volgare.

[**ascolto** [Billy ward and the dominoes - sixty minute man - 1951](https://www.youtube.com/watch?v=NlZqfNNtvVM)]

![](rhythmandblues.png)

La presunta idea che ci siano brani che volgari che sconvolgono è una
costante nella musica e il tasso di volgarità non è assoluto ma è in
relazione a quello che è il limite morale in una data società e in un dato
momento. Quello che è tabu nel 1951 non è più tabu nel 2020 perchè la
morale, per fortuna, si evolve. Questo brano del 1951 era un brano molto
volgare e proibito che piaceva ai ragazzini esattamente perchè era volgare e
proibito, tramite gli stessi meccaniscmi per cui il rap - che usa parolacce
e volgarità - inizia a piacere ai ragazzini e ora idem per la trap.

Una delle ragioni che è alla base del successo del rock and roll è che è una
musica giovane, fresca, che fa ballare; ma centra anche che le canzoni
spesso parlano di sesso, di rapporti reali tra le persone. Il blues degli
stati uniti dei primi del 900 è pieno di riferimenti sessuali; da quando c'è
stata la possibilità di documentare la musica dei neri in america ci sono
sempre stati riferiimenti sessuali all'interno delle canzoni.

Per capire il passaggio del rock and roll, ovvero lo sbiancamento di questa
musica ascoltiamo un dei primi successi di musicisti bianchi.

Prima ascoltiamo la versione di *Joe Turner" che è un musicista nero e poi
nella versione che diventerà famosa, quella di *Bill Haley e His Comets*,
uno dei primi rocker bianchi che assieme a *Elvis Presley* lancerà il rock
and roll:

Questa versione è più "grezza"
[**ascolto** [Shake, rattle and roll - Joe Turner - 1954](https://www.youtube.com/watch?v=Y9wTQsAgktg)]

Questa versione è più "pop" (presta attenzione anche alla differenza di suono)
[**ascolto** [Shake, rattle and roll - Bill Haley e His Comets -
1954](https://www.youtube.com/watch?v=E3j1c1nY3a4)]

![](rockandroll.png)

La voce di Bill Haley e più pulita. Anche il testo viene ripulito come è
evidenziato nell'immagine. All'interno di questa canzone c'è anche un doppio
senso evidentissimo ma che non è stato cambiato nella versione bianca "I'm
like a one-eyed cat peepin' in a seafood store".


Uno dei momenti chiave in cui il rock and roll diventa di massa negli Stati
Uniti è l'esplosione di ***Elvis Presley***. 
Egli all'inizio è con una piccola etichetta di Memphis, la *Sun Records*;
poco dopo viene messo sotto contratto dalla *RCA* (etichetta che sta
lanciando i 45 giri negli Stati Uniti) e diventa una star. Perchè lo
diventa? Elvis rappresenta per quegli anni una specie di sogno: è un ragazzo
bianco, giovane con una bella faccia fa ragazzo americano verace ma che
riesce a cantare con un feeling da afroamericano. Egli è particolarmente
bravo a fare quel tipo di voce e a muoversi in un modo sconvolgente.
Ecco uno dei primi video di Elvis alla tv americana che è considerato da
buona parte dei musicisti rock del 900 come il momento dell'illuminazione:
quando Elvis compare nella tv americana al *The Ed Sullivan Show* facendo
questa canzone, fulmina una tutta una generazione con un tipo di performance
e di musica che sconvolge. In questa esibizione Elvis fa anche le sue mosse,
la sua *signature move* che gli garantirà il sopranome *Elvis the pelvis*
dove *pelvis* indica appunto il bacino. Dopo questa esibizione Elvis verrà
inquadrato dalla vita in su per evitare che si veda appunto la sua mossa che
è volgare e sconvolgente:

[Elvis - The Sullivan Show -
1956](https://www.youtube.com/watch?v=MMmljYkdr-w)

Poco dopo Elvis viene completamente assorbito dall'industria discografica,
mentre all'inizio è veramente trasgressivo.
Il rock and roll parte alla conquista del mondo certamente attraveso Elvis,
ma anche attraverso il **cinema**.
Abbiamo detto che da sempre il cinema ha un ruolo nella promozione della
musica e lo stesso vale per il rock and roll. Gli anni intorno al 1955
vedono una grande produzione del cinema americano di film che parlano di
giovani e di gioventù bruciata.
Un film è proprio **"Gioventù bruciata"** con ***James Dean*** e l'altro è **"Il
selvaggio"** con ***Marlon Brando***.

Un film molto decisivo è: **"Black board jungle - 1955** che in Italia
si chiama "Il seme della violenza".
Questo film parla di violenza razziale in un liceo americano. Come colonna
sonora e come musica per il trailar del film viene scelto un brano di *Bill
Haley*: ***"Rock around the clock***: questo crea una associazione tra il
giovane violento e il rock and roll.

![](blackboardjungle.png)

L'arrivo del *rock and roll* in Italia può essere ben descritto da questa
immagine della *Domenica del Corriere: violenza in strada

![](rockandrollitalia.png)

La didascalia spiega:

![](rockandrollitalia2.png)






