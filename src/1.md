**27/04/2020**

1. **Introduzione allo studio della popular music, e origini**
Definizione di Popular music, i concetti di "musica classica" e di "popular music", l'industria degli spartiti, la musica nell'Ottocento e nel contesto della Rivoluzione industriale.


# Cosa è la popular music? 

Esiste una disciplina che si occupa di studiare la *popular music* da un
punto di vista musicologico, analitico, scientifico, antropologico, etc.  

Questa disciplina va sotto il nome di **popular music studies**.
Quando parliamo di *popular music studies* intendiamo un complesso di
discipline di pratiche accademiche e non, nei conservatori e nelle
università di tutto il mondo, che studia la popular music in modo
scientifico. Così come c'è una musicologia che si occupa della musica
classica, c'è una musicologia che si occupa della popular music.
La storia della popular music è quindi una disciplina strutturata che serve a musicisti, ad
appassionati e studiosi per capire meglio cosa accade nel mondo musicale.
Non è quindi solo un "allargamento" degli ascolti. Studiare popular music
vuol dire studiare anche la società, la cultura in cui viviamo capendone
qualcosa, non è solo la musica fine a se stessa.
Una grossa fetta sarà dedicata alla storia dei media con il quale ascoltiamo
la musica, capire le innovazioni tecnologiche e ideologiche è fondamentale
per capire qualcosa di più su questa musica.

## Come definiamo la popular music?

Fin da XIX secolo e in maniera più decisiva agli inizi del XX si creano una
serie di condizioni che determinano una separazione ideologico, economica e
funzionale tra **musiche di intrattenimento** e **musiche d'arte** e al
tempo stesso tra **musiche popolari "commerciali"** e **musiche
tradizionali/orali**.

Da questa iniziale dicotomia **musica colta/musica popolare** si va a
sostituire una tricotomia che ben è rappresentata dal: `Triangolo
assiomatico di Philip Tagg` (Philip Tagg è un musicologo inglese che ha
formalizzato questo triangolo ed è stato uno dei pionieri
degli studi sulla popular music. Egli ha teorizzato dei modi per analizzare la musica pop.).

![](01_triangolo_musica.png)

Perchè questo triangolo assiomatico?
Perchè siamo abituati a pensare al campo della musica come divisa in tre macrogeneri: Musica classica,
musica folk, popular music.
Nessuno di questi tre vertici può esitere senza gli altri due:
- **Musica classica ("eurocolta", "d'arte")**: 
  È la musica per antonomasia.
  Molti pensano che questa sia la musica "più figa". È la musica che forma
  un canone di musicisti europei, bianchi, per lo più tedeschi, maschi e
  compositori .  
  Musica scritta, colta e delle classi istruite.
- **Musica di tradizione orale ("popolare" o folk)**:
  Da notare come popolare in italiano ha un accezzione diversa da quella di
  popular music.
  Musiche che si sono tramandate in società rurali, tipicamente in forma
  orale. 
  Esempi sull'Italia: musica sarda, polifonia vocale della liguria ,pizzica salentina, etc...
  In che modo si differenziano dalla musica eurocolta?
  Sono musiche tendenzialmente orali, non scritte, sono del popolo e non
  sono di un elitè.
- **Popular music**:
  Musica tendenzialmente di intrattenimento e non colta.
  Non appartiene al mondo folk delle tradizioni orali, perchè si sviluppa in
  ambito urbano per l'intrattenimento delle classi borghesi in città.
  Non è una musica alta, ma bassa ed è fatta per modalità di intrattenimento.
  
Questo stesso schema riguarda anche le discipline che noi utilizziamo per analizzare la musica:

![](02_triangolo_discipline.png)

- **Musicologia**: La musica eurocolta è oggetto di studio di una disciplina
  che si chiama *musicologia* o *storia della musica*. Alle volte accade che
  i due termini siano utilizzati in maniera interscambiabile.
- **Etnomusicolagia**: La musica di tradizione orale è oggetto
  dell'*etnomusicologia* in termini molto generali.
- **Popular music studies**: Studia la *popular music*.

Buona parte del modo in cui pensiamo la musica si basa su questo triangolo
assiomatico che non è completamente esaustivo anche se da una visione
che rispecchia molto la realtà.
Basti pensare a come vengono elargiti i fondi pubblici, oppure ai  programmi
dei conservatorim i quali si basano sul fatto che esista questo tipo di divisione
(quella del triangolo) nell'organizzzione delle discipliche accademiche.
IL FUS (fondo unico spettacolo) privilegia principalmente il polo della
musica classica.

Perchè non funziona del tutto questo triangolo? Dove mettiamo il Jazz?
Il jazz è stata una musica di tradizione orale ma anche una popular music,
anzi negli anni 20 si definisce con tutte le caratteristiche di popular
music: nata per intrattenere, nata per ballare, nata in ambiente urbano (prima New Orleans, poi nelle
grandi città della costa est degli stati uniti.)
Allo stesso tempo è anche stato musica d'arte (negli anni 40, 50):
musica alta, musica da ascoltare (non da ballare), diventando una musica
sovvenzionata dal pubblico.
Oggi è una musica d'arte definita "alta" (cultura alta: quella delle classi colte).

Questa introduzione è importante per capire da dove viene l'idea di studiare
la Popular Music, considerando anche la novità di questo corso nei conservatori (dove prima è
entrata la musica classica, poi il jazz e infine la popular music).

I *popular music studies* nascono per rompere questa idea classico centrica:
nell'accademia prima c'erano solo studi classici poi alla fine degli anni 70.
Alcuni studiosi cominciano a introdurre questo studio dapprima nelle
università e poi nei conservatori, con una forte componente politica:
si afferma che non esistono valori assoluti nella musica ma che tutte
le musiche hanno dignità, funzionano in maniera diversa e devono essere studiate.
Per anni gli studiosi di popular music sono stati guardati come studiosi di
"serie B", in quanto esiste una tara culturale su quelli che sono i generi importanti.
Quando si è deciso di studiare la popular music lo si è quindi fatto con una
"componente polemica": la musica è tanta ma dobbiamo studiarla tutto perchè
(e questo è un concetto chiave) se esiste una musica apprezzata da gente nel mondo allora questa musica è degna di
essere studiata in quanto ci dice qualcosa sulla musica stessa e sulla
società che la ascolta.
Con i Popular music studies non andremo a studiare un canone di cose belle ma tutta
la popular music, semmai chiedendoci perchè alcuna musica è definita "bella".
L'approccio deve per forza essere interdisciplinare: musicologia,
sociologia, semiotica, antropologia, studi di genere, etc etc.
La frase che citiamo per capire l'impatto politico di questa musica alla fine degli
anni 50' (nel convegno IASPM): «serious discussions about a phenomenon which
the average Westerner’s brain probably spends around twenty-five per cent of
its lifetime registering, monitoring and decoding». 

Fin'ora abbiamo visto come si può definire in negativo la popular music
tramite il triangolo assiomatico: non è la musica classica e non è la musica di tradizione orale.

Quindi, come la definiamo?
partiamo dalla definizione di wikipedia che ci da l'idea del senso comune
anche se **non** è una fonte autorevole.

(distinzione tra **popolare e popular**: in Italia popolare vuol dire di "tradizione orale" più che *popular*.
La lingua inglese invece distingue tra **folk**  ovvero quello che
appartiene al popolo di tradizione orale e **popular** è tutto il resto. In
italia non c'è questa distinzione, infatti se si dice "Mi piace la musica
popolare", il primo pensiero va alla pizzica, alla musica per mandolino,
etc. Questo il motivo per cui in italia si usa **popolare** e **popular**
per evitare sovrapposizioni.)

Ecco alcuni luoghi comuni sulla definizione di popular music:

![](03_def_popular_music.png)

(parole chiave: massa, industria musicale, musica "più semplice")
Nonostante questa definizione possa essere smentita subito, i luoghi comuni sono 
importanti perchè definiscono come la massa pensa.

Come smontiamo questa definizione?
La prima cosa è capire che le categorie non sono degli assoluti ma sono
culturalmente determinate: in base al periodo storico, al contesto in cui ci
troviamo le categorie possono funzionare in maniera diversa.

Partiamo dalla parola "having wide appeal", che viene attribuito alla musica
pop: bhe ce lo ha anche la musica classica (visione video in cui ci sono
10.000 giapponesi che cantanto l'inno alla gioia, ovvero una musica
eurocolta)!
Molta musica che riteniamo eurocolta è quindi, sotto il punto di vista di
"arrivare alle masse", popolare. Distinguere sulla base della **popolarità** non
è dunque efficace per delineare il campo della popular music.
Non lo è naenche limitarsi all'affermazione "la popular music è diffusa
attraverso il disco o i media più in generale" perchè, sempre facendo
riferimento al video è vero che quella musica è stata scritta  (e ci sono i
musicisti che leggono dallo spartito) ma è pur vero che quella stessa musica
è stata rimediata, ritrasmessa attraverso i media sottoforma di
registrazione.
Il nostro normale rapporto con la musica classica è proprio tramite le
registrazioni, dalle banali sigle al vedere un concerto sul youtube;
ovviamente ci sono i concerti, ma è evidente come non possiamo tracciare una
linea netta.
D'altra parte molta musica di tradizione orale ci è nota attraverso le
registrazione.

Infine c'è tanta musica classica grandemente popular in quanto viene ascoltata
e conosciuta da molta gente, così come c'è mota musica popular che invece
non viene fialata da nessuno.
Esiste un paradosso definito da uno studioso milanese (Umberto Fiori), chiamato "Unpopular popular music":
popular music che è impopolare, è un paradosso ma non lo è. Ci sono tanti
generi e sottogeneri che non sono popolari: sottogeneri metal,
elettronica..Sicuramente è musica popular ma  non è popolare perchè ha una
comunità di ascoltatori molto limitata.

Tutto questo discorso serve a fare capire quali sono i limiti di dividere in
questo mondo il mondo musicale usando delle definizioni.

Altra definizione, sempre presa da wikipedie: possiamo definire la popular music come quella diffusa
dall'**industria musicale**? Si, ma non tutta. Anche la musica classica ci
arriva tramite i canali dell'industria musicale.

La popular music è quella dell'**intrattenimento**? Si
Possiamo dire che la musica classica non è di intrattenimetmo? NO, molta
musica classica ha funzione di intrattenimento.
Idem la  musica di tradizione orale, anch'essa può essere definita di intrattenimento.
Le opere liriche (Verdi, Puccini,..), così come le intendiamo adesso,
nascono come popular music: sono musiche che nel momento in cui emergono
hanno tutte le caratteristiche che ora stiamo assegnando alla musica
popular. Sono musiche di grande diffusione, l'opera nasce come
intrattenimento (la gente va a teatro per essere intrattenuta), eppure con il
tempo è diventata una musica colta ma prima non lo era.
Esattamente come il jazz che è diventato una musica d'arte ma prima non lo era.

Siamo abituati a pensare la musica divisa in *musica mentale* (per la testa,
da ascoltare) e
*musica per il corpo* (da ballare, per rilassarsi). Questa dicotomia,
creatasi ad un certo punto, non è naturale.
Le opere liriche ne sono un esempio perfetto: nascono con una funzione e
finiscono per averne un' altra.
**Il concetto di quello che è popular e quello che non lo è ha senso solo in
una prospettiva storica** che è quello che faremo in questo corso.

Ci potremmo chiedere come siano state date queste definizioni che a noi
sembrano non andare bene: la risposta è da cercare sempre nel contesto storico.
Tutti questi concetti: musica classica, musica folk, musica popular nascono
in un momento ben preciso: l'800.
Prima di allora non esistono: Beethoven non chiamava la sua musica, musica classica.
Così come l'opera è diventata dopo musica classica.

Se pensiamo a Beethoven la prima cosa che ci viene in mente è che era sordo.
Questa cosa ha portato al fatto che la sua musica sia stata definita
**musica assoluta**:  musica che esiste indipendentemente dal fatto che
possa manifestarsi come suono.
Il sottolineare, quasi in maniera forzata che Beethoven fosse sordo è utile
a definire la musica in un certo modo: musica che sta nella testa del
compositore, non nelle sue mani, nel suo corpo, bensì nella pura astrazione.
Il mito della musica assoluta è quello di una musica talmente perfetta da
esistere in forma astratta, è il mito della musica classica.
Il mito della musica classica è stato quindi codificato in un dato momento,
comprende un corpus di opere limitato e sopratutto si parla di musica
scritta ed eseguita da qualcuno.
Questa cosa NON è naturale, in quanto la musica per
come si è manifestata nel corso dei secoli è una cosa che si suona.
La musica non è avere un oggetto reificato come se fosse un'opera da museo.
L'invenzione della musica classica che avviene nel corso
dell'800, con un compositore come Beethoven, applica alla musica il principio
del museo.
La musica classica, ad un certo punto, si definisce diversa dal resto delle
musiche (popular e folk) perchè mette al centro dell'attenzione delle opere
che esistono in quanto forme astratte nella testa del compositore.
Si arriva alla prassi che per chi studia musica classica, un buon strumentista è colui che sa eseguire nel
modo più fedele possibile un'opera scritta da un compositore rispettando le sue intenzioni.

[Ascolto: Beethoven - fantasia corale opera 80, pianista Kissin]

Questo è un ottimo esempio di musica classica.
Perchè lo abbiamo ascoltato? Se in questo video togliessimo il contesto
(direttore che entra in un certo modo, solista che entra nel silenzio di una sala
da concerto con certi arredi, con il pubblico sistemato in un certo modo) e
ascoltassimo solo il pezzo del pianoforte, saremmo in grado di dire che è
musica scritta? NO, anche se questo è un pezzo di musica scritta da
Beethoven, una cadenza nello specifico.
Beethoven in vita non era noto per essere stato un genio sordo, anche perchè
lo è diventatao negli ultimi anni della sua vita.
Egli era noto per essere un grande virtuoso e un ottimo pianista, oltre che
un compositore. È uno dei primi musicisti che si guadagna da vivere facendo il
concertista, fa il compositore (non in una corte) e suona le sue cose.
Riguardo questo specifico concerto lui non aveva finito di scrivere tutto
quando dovette presentare la prima a Vienna nel 1808. Arriva con tutta la parte
scritta per l'orchestra tranne la prima che è stata improvvisata da lui che
è il solista. A livello concettuale questa prima parte nasce dunque con una
forte componente di improvvisazione.
Abbiamo un doppio Beethoven: l'austero genio sordo che compone nella sua
testa opere di musica assoluta e il Beethoven improvvisatore.

Ad un certo punto, nel corso dell'800 che è il secolo fondamentale per
capire molta della contemporaneità, questa musica è diventata musica
classica solidificandosi - per varie ragioni di potere, economiche  in
qualcosa di stabile. Ora parliamo di beethoven come del genio puramente
mentale dimenticandoci come invece era uno strumentista e in molti casi un
improvvisatore.

La musica classica ad un certo punto, in seguito a processi storici - che
durano anni - diventa un'idea che espunge il livello dell'improvvisazione
diventando un catalogo di opere, una sorta di museo.
(c'è un'opera di una studiosa: lydia goehr ha scritto un libro "il museo
immaginario delle opere musicali" su questa cosa).
La **popular music** si definisce proprio in questo momento come **l'altra
faccia di questo aspetto**: non si può capire l'idea di una musica pensata per
l'intrattenimento se non si capisce che ad un certo punto la musica classica
prende questa strada laterale - che sta seguendo ancora adesso - diventando
un museo di grandi compositori dell'Europa capitalista.


L'800 che secolo è?
Quello in cui di fatto nasce la modernità così come la intendiamo oggi:
- le città iniziano ad affollarsi di gente per lavorare nelle prime
  manifatture, fabbriche,
- è il secolo della rivoluzione industriale,
- arrivano tecnologie come il vapore e poi l'alettricità,
- è il secolo di navi che possono attraversare l'oceano atlantico,
- è il secolo del telegrafo.

Quello che siamo oggi è frutto principamente dell'800, è il momento in cui
il mondo inizia a diventare "globale", in cui nasce la società capitalista,
in cui si producono merci per trarne un grosso profitto.
Questo discorso investe anche la musica: è nel contesto delle metropoli dell'800 che si sviuppa la possibilità di avere
una musica di massa che prima non ci poteva essere.
Qui nasce il concetto di popular music - e del suo antagonista "la musica classica" - perchè nascono  i mezzi per la
sua diffusione a livello globale. Per essere più precisi stiamo parlando
della seconda rivoluzione industriale (seconda metà dell'800), momento in
cui nascono determinate tecnologie: in primis la stampa di massa e in un
secondo momento il fonografo e il grammofono.

Cosa si intende per **stampa di massa**: ad un certo punto nel corso dell'800 diventa possibile
stampare giornali, libri, spartiti in grandi quantità creando un'industria di massa
che usa la musica come merce. Fino a quel momento il fulcro della diffusione
della musica era la musica dal vivo (che sì, poteva essere scritta ma per
una minoranza). A partire dall'800 c'è la possibilità di stampare tante
copie di uno spartito: questo fa "nascere" il concetto di musica
classica (esplicitamente stampata) e musica popolare (diffusa).

Per avere un'idea: intorno alla metà dell'800 si svuluppa e si perfeziona la
stampa a caratteri mobili anche per la musica che permette di fare 3000
incisioni all'ora.
Nell'800 nascono i giornali così come li conosciamo che tirano migliaia di
copie ogni giorno.
Le grandi hit della canzone americana dell'800 tirano nel 1850 130.000 copie.
Uno dei grandi successi europei dell'800 "Sul bel danubio Blu" (ora considerato
musica classica) pare abbia avuto bisogno di centinaie di lastre da stampa per soddisfare
il mercato; ogni lastra può stampare diecimila copie e si sono trovate
centinaia di lastre.
C'è una nascita dall'industria musicale, del diritto d'autore proprio nella
seconda metà dell'800. È in questo momento che nascono le società per la
tutela del diritto d'autore: la SIAE nasce in Italia nel 1882.
L'istituto del diritto d'autore che viene definito nell'800 è quello che
ancora oggi governa il mondo della musica e che è stata formalizzato nel
**1866** con la **convenzione di Berna**.
Questo ci fa capire perchè oggi il diritto d'autore non funziona bene:
perchè è basato su un istituto 800-esca che ha come modello centrale la
musica a stampa e lo spartito, mentre noi viviamo in un mondo in cui gli usi
e la diffusione della musica sono tutt'altri.

Collegamento tra Beethoven, musica astratta e copyright:
non c'è una casualità diretta.
Nel contesto dell'800 cambiano una serie di cose a livello economico che
portano a delle conseguenze. Uno dei meccanisci è: esistono compositori che devono guadagnarsi da vivere
sul mercato nel contesto precapitalistico e poi capitalistico.
Beethoven si guadagna da vivere sia come esecutore che come compositore,
quindi guadagnare con la sua musica scritta: per farlo deve appoggiarsi a
degli editori che raccolgono i diritti d'autore.
Di conseguenza si sviluppa in parallelo un'idea di musica
astratta che sta sulla partitura e che deve essere tutelata a livello
economico: diritto d'autore.
Non posso avere una musica diffusa in forma di puro spartito se non ho un sistema
industriale che ne riconosce il genio individuale.
